Úvod
Úvod do klinickej psychológie je koncipovaný ako učebný text. Je určený primárne
študentom psychológie na bakalárskom stupni štúdia. Publikácia ponúka základné vedomosti
potrebné v pri štúdiu klinickej psychológie. Predstavuje teoretický základ pre nasledujúce
predmety Klinická psychológia, Psychodiagnostika a Psychoterapia v magisterskom stupni
štúdia.
Text je rozdelený do dvoch častí. Prvá časť sa venuje všeobecným otázkam klinickej
psychológie: jej obsahu, histórii, profesionálnej náplni praxe klinického psychológa, teóriám
vzniku a klasifikáciám psychických porúch, či špecifikám výskumu v klinickej psychológ 
Nezabúda na témy etickej práce a podmienky vzdelávania budúcich klinických psychológov.
Druhá časť sa zameriava na problematiku klinicko-psychologickej práxe v psychodiagnostike,
špecifíká klinicko-psychologickej práce s pacientom so somatickým ochorením a zdravotným
znevýhodnením. Publikácia sa nevenuje popisu psychopatológie, psychodiagnostiky
a psychoterapie psychickým porúch.
Cieľom publikácie je oboznámiť študentov so základnými všeobecnými poznatkami
nevyhnutnými pre budovanie vedomostí v oblasti klinickej psychológie a jej praxe. Ponúknuť
nevyhnutný teoretický a praktický základ pre nadväzujúce klinicko psychologické predmety
a nadväzujúce štúdium v tejto oblast 
61. Klinická psychológia ako veda a odbor
Široká verejnosť môže byť zmätená v tom, čo je obsahom práce klinického psychológa.
Možno to ani nie je až tak prekvapujúce vzhľadom na to, že klinickí psychológovia sú
heterogénna skupina. Pracujú tak v nemocniciach, ako aj v súkromných ambulanciách alebo na
univerzitách. Najčastejšie realizujú psychologické rozhovory s pacientmi, vykonávajú
psychodiagnostiku, alebo psychoterapiu. Podmienky pre vykonávanie praxe klinického
psychológa sú určené pre úzku skupinu odborníkov so špecifickým kompetenciami
a pracovnou náplňou, ktoré sa odrážajú v predmete klinickej psychológie.
Po preštudovaní tejto kapitoly budete:
 vedieť definovať predmet klinickej psychológie,
 poznať obsahovú náplň profesie klinického psychológa.
1.1 Predmet klinickej psychológie
Najjednoduchšie je možné definovať predmet klinickej psychológie pomocou prekladu jej
názvu z gréčtiny. Termín psychológia je tvorený dvoma slovami a to „psyché“, v preklade duša
a „logos“ vo význame slovo alebo myšlienka. Grécke slovo „kliné“ prekladáme ako lôžko,
lehátko ale aj nakláňať sa. Zjednodušene preto môžeme povedať, že predmetom klinickej
psychológie je pristupovať cez slová k duši ležiaceho.
Termíny klinická a klinický sa v súčasnosti používajú aj týchto významoch:
1) Klinický ako lôžkový – najčastejším miestom pre výkon práce klinického psychológa
je klinika, oddelenie ako špecifická forma zdravotnej starostlivosti o pacientov na
lôžku.
2) Klinický ako výučbový – klinika ako špecifické vzdelávacie zariadenie, kde prebieha
praktická výučba budúcich zdravotných pracovníkov pri lôžku pacienta.
3) Klinický ako kauzistický – súbor objektívnych a subjektívnych príznakov, ktoré sú pre
danú osobu alebo ochorenie jedinečné.
7Okrem tejto charakteristiky klinickej psychológie, viacerí slovenskí a českí autori (napr.
Kondáš, Baštecká, Ružička, Heretik, Vágnerová) ponúkli rozličné definície klinickej
psychológie, čím rozšírili pohľad na jej predmet.
Kondáš (1977), vychádzajúc z jeho behaviorálnej orientácie, klinickú psychológiu
charakterizuje ako vedeckú disciplínu, ktorá sa zaoberá duševným životom, resp.
psychickou reguláciou správania z hľadiska choroby a dysadaptácie.
Ružička a kol. (1999) využívajúci perspektívu psychológie zdravia uvádzajú, že predmetom
klinickej psychológie je duševný život človeka v bio-psycho-sociálnych súvislostiach nie
len pri ochorení, ale na kontinuu zdravie – choroba.
Baštecká (2001) hovorí, že klinická psychológia je praktický psychologický odbor, ktorý
využíva a obohacuje poznatky vied o človeku a zaoberá sa jedinečnosťou človeka a jeho
duševného života v otázkach choroby a zdravia. Vníma človeka ako bio-psycho-sociálno-
spirituálnu jednotu a systém v systémoch okolitého sveta.
Vágnerová (1999) ju chápe ako praktický psychologický odbor, ktorý využíva a obohacuje
poznatky vied o človeku a zaoberá sa jedinečnosťou človeka a jeho duševného života
v otázkach choroby a zdravia.
Heritik (2007) dopĺňa, že klinická psychológia je v systéme psychologických vied
aplikovaná praktická disciplína, opiera sa o poznatky základných disciplín (všeobecná
psychológia, vývinová psychológia, kognitívna psychológia) a špeciálnych disciplín (napr.
pedagogická, sociálna psychológia). Klinická psychológia pôsobí v praxi spolu s ďalšími
aplikovanými disciplínami ako je poradenská, pracovná alebo forézna psychológia.
1.2 Obsahová náplň klinickej psychológie
Obsahovú náplň klinickej psychológie vymedzuje pracovnú náplň a vedomosti klinického
psychológa. Môžeme ju rozdeliť do viacerých oblastí:
 
Psychopatológia – spoločný odbor psychiatrie a klinickej psychológie. V klinickej
psychológii a psychiatrii sa na označenie psychických problémov využíva termín
porucha. Predmetom psychopatológie je opis symptomatiky, príznakov jednotlivých
psychických porúch, ktoré tvoria kritériá diagnostiky. Je členená podľa psychických
8funkcií a stavov (poruchy vnímania, pozornosti, emotivity a pod.). V USA sa termín
psychopatológia označuje názvom abnormálna psychológia.
 
Rehabilitácia – postupy na obnovu poškodených funkcií a schopností (napr. pri
organickom poškodení CNS, pri schizofrénii).
 
Reedukácia – diagnostika a náprava špecifických psychických porúch. Zameriava sa
na tie poruchy, kde stoja v pozadí špecifické vývinové poruchy učenia (napr. dyslexia,
dysgrafia) a poruchy správania.
 
Patopsychológia – zaoberá sa psychologickými špecifikami ľudí so senzorickými
a motorickými poškodeniami, trvalými vývinovými porucham 
 
Psychosomatika – zaoberá sa somatickými ochoreniami, pri ktorých v etiológii majú
významné postavenie psychogénne faktory (napr. vybrané kožné alebo autoimunitné
ochorenia).
 
Neuropsychológia – cieľom je diagnostika, rehabilitácia a terapia psychických
funkčných prejavov CNS a ich zmien pri poruche CNS.
 
Psychológia zdravia – zameriava sa na udržiavania a posilňovanie zdravia, faktory
salutogenézy, prekrýva sa s psychohygienou – prevencia duševných porúch, propagácia
zdravého životného štýlu.
1.3 Súhrn
Chápanie predmetu klinickej psychológie je značne rôznorodé a obšírne. Preto v závere
dopĺňame syntetizujúcu definíciu klinickej psychológie podľa Americkej psychologickej
asociácie (APA). APA ju vymedzuje ako integrujúcu vedu, teóriu a prax so zámerom
porozumieť, predvídať a zmierňovať psychické nepohodlie, zdravotné znevýhodnenie, ako aj
podporovať
psychologickú
adaptáciu
a osobný
rozvoj
https://div12.org/?s=clinical+psychology, citované dňa 28.09.2021).
9
jedinca
(APA,2. História klinickej psychológie
Viacerí študenti sa možno pýtajú, prečo je potrebné poznať historické súvislosti klinickej
psychológie. Je to preto, že poznanie histórie nám môže priniesť nielen inšpiráciu ale aj
poznanie toho, čomu sa v budúcnosti vyvarovať. Ako si spomenieme v tejto kapitole, história
liečby duševných porúch bola v minulosti minimálna až nehumánna. Duševné ochorenia bolo
skôr zdrojom stigmatizácie a vylúčenia z väčšinovej spoločnost  Samotné liečebné postupy
boli skôr nevedecké, šamanské a opradené rúškom tajomstva. Preto sa nemusíme čudovať, že
ľudia sa v minulosti psychických problémov skôr bál 
Po preštudovaní tejto kapitoly budete:
 poznať históriu psychiatrie,
 ovládať základné historické míľniky rozvoja klinickej psychológie,
 poznať významných slovenských psychológov, ktorí prispeli k rozvoju klinickej
psychológie u nás.
2.1 História psychiatrie
História psychológie sa odvíja z histórie psychiatrie. V histórii psychiatrie rozlišujeme tri
základné prístupy k chápaniu príčin duševných ťažkostí (spracované podľa Heretik & Heretik,
2016):
1. magický – hlása, že choroba je spôsobená vyššími, nadpozemskými, nadprirodzenými
vplyvmi, prístup k liečeniu je intuitívny, liečiteľ je sprostredkovateľ medzi pacientom
a vyššími silam  Dnes je tento prístup súčasť šamanského liečenia, náboženského
exorcizmu, ľudového liečiteľstva.
2. organický – založený na presvedčení, že základné mechanizmy fungovania organizmu
sú materiálneho pôvodu, sú empiricky poznateľné, ľudia budú schopní vďaka výskumu
poznať a liečiť všetky duševné ochorenia. Dnes je tento prístup charakterizovaný
značným rozvojom neurovied, štúdií mozgu, biochemického základu fungovania
psychiky.
103. psychologický – reprezentuje presvedčenie, že prežívanie a správanie človeka je
poznateľné, vysvetliteľné a ovplyvniteľné. Jedincovo blaho a kvalita života sú
najdôležitejšie. Zdôrazňuje umenie pracovať s človekom. Kombinuje empirické
postupy s intuitívnym prístupom.
Pravek
Dominuje šamanská tradícia. Dokladujú to jaskynné maľby. Šaman – vybraný člen zo skupiny,
ktorý zastával dôležitú úlohu (zastrešoval kompetencie kňaza, lekára, psychológa), zosobňoval
magický
prístup
k duševným
ťažkostiam.
Šamani
používali
psychoaktívne
látky
(halucinogény), tanec alebo bubnovanie na vyvolanie stavu extázy, tiež na liečebné a duchovné
účely. Viedli iniciačné obrady pre mladých mužov kmeňa. K šamanskej tradícii sa hlási
procesorientovaná psychológia A. Mindella. Dodnes nájdeme šamanskú tradíciu v kmeňoch
nedotknutých západnou civilizáciou v Južnej Amerike alebo Afrike.
Starovek
 
Mezopotámia, Egypt – dominovalo chrámové liečiteľstvo, kde boli liečiteľmi kňaz 
Prevažoval magický prístup k duševným problémom.
 
India – známe rukopisy nazývané Védy. Prevažoval magický výklad príčiny
psychických problémov (hnev bohov), ale uznávali aj organické a psychologické
príčiny duševných porúch (napr. nevhodná strava; porucha ako výsledok zmiešavania
vzduchu, žlče, hlienu v tele; nezvládnuteľné vášne). Podľa príčiny bola navrhnutá liečba
– cvičenia na sebaovládanie, či štúdium posvätných kníh. Dominovali dva náboženstvá:
hinduizmus a budhizmus. Hinduizmus je dodnes filozoficko-náboženskou koncepciou
Indie, hlása vieru v prevteľovanie, snahu dosiahnuť osvietenie cez jogové cvičenia.
Budhizmus hlása cestu ako dosiahnuť oslobodenie zo strastí pomocou stále sa
opakujúceho znovuzrodenia. Obsahuje etické pravidlá, a psychohygienické postupy.
Budhizmus aj joga mali vplyv v 20. storočí na psychoterapeutické systémy (napríklad
terapia všímavosti).
 
Čína – duševné poruchy sú o narušení rovnováhy medzi komplementárnymi princípmi
jin (feminita, smrť, mesiac, zima, slabosť) a jang (maskulinita, život, slnko, nebo,
11tvrdosť). Používali originálne postupy diagnostiky a liečby problémov– meranie tepu,
liečba akupunktúrou.
 
Starý Izrael – medicínsky inšpirovaný Egyptom a Babylonom, Starý zákon v Biblii
opisuje niektoré duševné poruchy, brané ako boží trest. V židovskej kultúre prevažoval
liečebný postup v podobe výkladu snov (zdroj psychoanalýzy).
 
Antické Grécko – magický, psychologický. aj organický prístup k duševným
problémom. Sokrates (5.st.p.n.l.) – chápal filozofiu ako prostriedok liečby duše, dôraz
na racionalitu, metóda náhľadu ako cesty k pravde, rozvinul techniky rozhovoru (základ
súčasného psychologického rozhovoru). Platón, Aristoteles – dôraz na rozvíjanie
intelektuálnej kultivácie človeka. Hippokrates – organický prístup, autor humorálnej
typológie a temperamentových typov.
 
Starý Rím – rozlíšenie akútnych a chronických duševných chorôb, opísali bludy
a halucinácie, používali liečebné metódy ako kúpeľ, masáže; aj psychoterapeutické
postupy ako muzikoterapia, biblioterapia. Galenos vyhlásil, že mozog je centrum
mentálnych funkcií, príčiny duševných porúch sú mentálne a fyzické.
Stredovek, renesancia, osvietenstvo
 
Raný stredovek – v terajšej Sýrii vznikol prvý azyl (útulok) pre duševne chorých.
Avicenna napísal Kánon medicíny, ktorý obsahoval časti o diagnostike a liečbe
duševných porúch ako je hystéria, melanchólia, mánia alebo epilepsia.
 
Vrcholný stredovek – vplyv kresťanstva. Dominovala démonologická koncepcia, ktorá
chápala duševné poruchy ako posadnutosť zlom, diablom. Preto ich liečili pomocou
exorcizmu. Ženy chápané ako náchylnejšie na posadnutosť diablom, pričom psychicky
choré ženy, aj liečiteľky sa často stávali obeťou exorcizmu. Častým riešením duševných
porúch bola aj exkomunikácia (vylúčenie, izolácia z väčšinovej spoločnosti) chorých do
kláštorných azylov pre duševne chorých.
 
Renesancia – v tomto období dochádza k rozvoju filozofie a medicíny, dominuje snaha
o vyvrátenie démonologickej koncepcie prístupu k duševným poruchám. René
Descartes ako reprezentant filozofie dualizmu, priniesol myšlienky o nezávislom
12fungovaní tela a duše. T. Hobbes a J. Locke ako empirici hlásali, že človek sa rodí ako
tabula rasa, psychika vzniká až na základe skúseností.
 
Osvietenstvo – 18. storočie, Francúzsko, dominoval materialistický pohľad na
psychológiu, Julien de la Metrie vytvoril dielo Človek stroj (r. 1748), kde uvádza, že
duševné vlastnosti sú podmienené fyzickými vlastnosťami organizmu, poprel
dualizmus tela a duše.
18. storočie – začala reforma psychiatrickej starostlivosti
Philip Pinel – v období Veľkej francúzskej revolúcie (1789-1794) priniesol reformu
psychiatrickej starostlivosti nazývanú tiež „Oslobodenie duševne chorých z reťazí“. Znamenala
zlepšenie podmienok starostlivosti o duševne chorých, najmä hygienických, stravovacích,
odstránenie brutality pri obmedzovaní nepokojných pacientov. Začala sa používať aj istá forma
terapie najmä v podobe liečby prácou, pohybom na vzduchu, psychodráma, morálna liečba.
Morálna liečba chápala ako príčinu duševných porúch neresť, nedostatok mravnosti, s chorými
zaobchádzal ako s deťmi, nahradil fyzické obmedzovanie duševne chorých na moralizujúce
tlačiace ku konformite, liečba vyznaním duševných problémov ako hriechov pomocou pokánia.
Benjamin Rush – v rovnakom čase ako Pinel vo Francúzsku, v USA Rush zaviedli podobné
princípy prístupu k duševne chorým: morálna liečba, úctivé a priateľské zaobchádzanie
s pacientam 
19. storočie
Obdobie psychiatrického ústavníctva – psychiatria sa stáva rovnocennou k medicíne.
Rakúsko-Uhorsko: budovanie ústavov, diferenciácia liečby podľa závažnosti duševnej poruchy
(uzavreté oddelenia a otvorené oddelenia),
Emil Kraepelin a Eugen Bleuler – vytvárajú klasifikačný systém duševných porúch založený
na deskripcii symptómov a syndrómov duševných porúch.
F.A. Mesmer – zavádza liečbu duchom. Realizoval verejné liečenia hypnózou a sugesciou.
Nastupuje výskum neuroanatómie, neurofyziológie – objav rečových centier.
13W. Wundt – v roku 1879 založil prvé psychologické laboratórium na univerzite v Lipsku, to
znamenalo vznik psychológie ako vedy.
2.2 Vlastná história klinickej psychológie
Ako aplikovaná disciplína sa začína zavádzaním psychologických metód pôvodne
používaných vo výskume na poznanie ľudí s vývinovými a duševnými porucham  Klinická
psychológia vznikla, keď boli založené psychologické kliniky pre deti a psychologické
laboratória v psychiatrických liečebniach pre dospelých. Môžeme zhrnúť, že profesionalita
klinickej psychológie sa odvíja z troch významných medzníkov v histórii psychológie:
a) Prednáška o klinickej metóde – Lightner Witmer v roku 1896 prvý prednášal
o klinickej metóde v psychológii na kazuistike chlapca s poruchou reč  V tom istom
roku založil psychologickú kliniku zameranú na pomoc deťom s vývinovými poruchami
(poruchy reči, mentálna retardácia, poruchy správania). Tým sa začala vlastná história
klinickej psychológie. Pokračovala zakladaním psychologických laboratórií pri
nemocniciach po celom svete.
b) Vznik psychodiagnostických testov – história vzniku klinickej psychológie sa spája aj
so vznikom psychodiagnostických testov. Práve zavedením psychodiagnostiky sa zvýšil
rešpekt iných vied k psychológii:
1890 – Cattell zaviedol termín mentálny test.
1905 – Binet Simonova škála vytvorená pre klasifikovanie mentálne
retardovaných žiakov ako požiadavka francúzskeho ministerstvoa školstva.
Obdobie prvej svetovej vojny – testovanie vojakov: testy Army Alfa a Army Beta
1935 – Rorschachov projektívny test, začala diagnostika osobnost 
1939 – Tematicky apercepčný test TAT (Murray)
1939 – Wechslerov test inteligencie (Wechsler-Bellevue)
1943 – Minnesotský multifázový osobnostný inventár MMPI
1944≤ – využívanie štatistiky pri tvorbe a vyhodnocovaní testov.
c) Začiatok psychoterapie – začiatok 20. storočia
14- P. Janet: vymedzuje psychoterapiu ako liečebnú metódu
- S. Freud: zdôraznil význam nevedomia, preslávil hypnózu
- 50 roky 20. storočia rozvoj ostatných psychoterapeutických smerov ako
kognitívna a behaviorálna psychoterapia, existenciálna psychoterapia a mnohé
iné.
2.3 Významné osobnosti v klinickej psychológii na Slovensku
Géza Dobratka (1918-2002) (spracované podľa Heretik, 2002)
Géza Dobrotka je rodák z Kremnice, ktorý študoval psychológiu na Filozoﬁckej fakulte UK
v Bratislave a neskôr u prof. Lerscha v Lipsku. Po štúdiu začal pracovať na Psychiatrickej
klinike LFUK v Bratislave. Na Slovensko priniesol a školil Rorschachovu metódu (ROR).
Rozpracoval vlastný systém signovania a vyhodnotenia odpovedí v Hand-teste, ktorý umožňuje
diferencovanejšiu diagnostiku agresivity v štruktúre osobnost  Okrem toho vymedzil
a definoval obsah súdnolekárskej psychológie.
Ondrej Kondáš (1930-2002) (spracované podľa Kordáčová, 2013)
Spoluzakladateľ klinickej psychológie u nás. Ondrej Kondáš sa narodil 29. septembra 1930
v Nižnej Kamenici na východnom Slovensku. Už počas detstva a dospievania sa vyznačoval
živou
činorodosťou,
veľmi
dobrými
organizačnými
schopnosťami,
prirodzenou
inteligenciou a optimizmom. Po štúdiu psychológie na Univerzite Komenského sa zamestnal
v Psychiatrickej liečebni vo Veľkých Levároch na Záhorí ako pomocná vedecká sila. Ondrej
Kondáš v liečebni zriadil skromné psychologické laboratórium na počiatočné experimenty.
Zaviedol pohybovú terapiu pacientov, biblioterapiu, dramaterapiu a muzikoterapiu, pričom
jeho záujem o výskum v mnohom ovplyvnil aj klinickú prax tým, že do spoločných terapií
vkladal metodológiu výskumu a poveril sestričky, aby robili časové záznamy zo všetkých
aktivít. Pre obec Leváre tiež založil psychologickú poradňu. V psychodiagnostickej oblasti sa
zaujímal o rečové prejavy psychotikov, podrobne analyzoval podnetové slová v asociačnom
experimente. V psychologickom výskume sa zaoberal psychológiou odmeny a trestu.
15Osobitnú oblasť predstavuje jeho záujem o alkoholikov. Pracoval s averzívnou terapiou a
rozpracoval aj model alkoholizmu, vychádzajúci z teórie učenia.
V roku 1977 napísal prvú slovenskú učebnicu Klinická psychológia. Do psychologickej
praxe zaviedol Koncepciu klinickej psychológie a koncept klinicko-psychologického nálezu,
ktorý bol záväzný pre psychológov pracujúcich v zdravotníckych zariadeniach. Zostavil aj plán
rozvoja psychologických služieb na jednotlivých úsekoch liečebno-preventívnej starostlivosti
a podporoval rezortné výskumné projekty klinických psychológov. Je zakladateľom
discentnej terapie, ako formy kognitívno-behaviorálnej psychoterapie.
Andrej Stančák (1924-2014) (spracované podľa Pella, 2014)
Andrej Stančák sa narodil 20. septembra 1924 v Pečovskej Novej Vs  Ľudovú a strednú
školu absolvoval v Prešove, následne pokračoval v štúdiu psychológie na Univerzite
Komenského v Bratislave. V rokoch 1951-1992 pracoval na Psychiatrickej klinike Lekárskej
fakulty UPJŠ. Za jeho najväčšie úspechy možno považovať vyprofilovanie predmetu Lekárska
psychológia a zriadenie oddelenia Klinickej psychológie, ktoré sa stalo bázou pre výučbu
klinickej psychológie nielen v rámci pregraduálneho, ale aj postgraduálneho štúdia. Bol
významnou osobnosťou psychológie v Košiciach.
Anton Heretik (narodený 1950)
Absolvoval štúdium psychológie na Filozofickej fakulte Univerzity Komenského. V r. 1973
až 1985 pracoval ako klinický psychológ na Psychiatrickej klinike Univerzitnej nemocnice v
Bratislave. Od r. 1985 pôsobí na Katedre psychologických vied Filozofickej fakulty Univerzity
Komenského, teraz ako profesor klinickej a forenznej psychológie. Je súdnym znalcom a
zameriava sa najmä na posudzovania páchateľov násilnej trestnej činnost  Publikoval desiatky
odborných štúdií z oblasti psychopatológie, psychodiagnostiky a psychoterapie. Popri
pedagogickej a vedecko-výskumnej činnosti pôsobí naďalej ako klinický psychológ v
súkromnej poradenskej prax  Je autorom a zostavovateľom učebnice Klinická psychológia
a Forenzná psychológia, ale aj kníh pre laickú verejnosť ako je Zlo, Sny, Humor, Narcizmus.
162.4 Súhrn
Klinická psychológia sa v súčasnosti veľmi dynamicky rozvíja. Napríklad neuropsychológia
zažíva obrovský výskumný rozmach. Podobne psychoterapia napreduje, čo dokazuje viac ako
štyristo psychoterapeutických smerov. Modernizačnú výzva však na Slovensku musí zdolať
psychodiagnostika. Je potrebné inovovať zastarané normy so zohľadnením napríklad Flynovho
efektu pri kognitívnych psychologických testoch. Podobne je nutné doplniť a adaptovať vhodné
psychodiagnostické nástroje pre pacientov so zrakovým alebo sluchovým znevýhodnením.
Nemalú pozornosť si zasluhuje otázka tvorby vhodných výkonových testov pre potreby
menšinovej populácie. Práve preto nie je dobré v oblasti psychológie zotrvávať len pri histórii,
ale podporiť jej napredovanie do budúcnost 
173. Koncepcia normality a klasifikačné systémy duševných porúch
Klinická psychológia sa v zahraničnej literatúre zvykne označovať synonymickým
pomenovaním abnormálna psychológia. Napríklad Davey (2021) definuje klinickú psychológiu
ako vedu, ktorá sa systematicky zaoberá štúdiom abnormálneho správania, teda etiológiou,
symptomatikou a procesom psychologickej liečby duševných porúch. V tejto súvislosti preto
vystáva otázka: „Čo je ešte normálne teda zdravé, a čo už abnormálne, teda choré?“
Ako sa dozviete v tejto kapitole, zodpovedanie tejto zdanlivo jednoduchej otázky vôbec nie
je jednoduché a jednoznačné.
Po preštudovaní tejto kapitoly budete:
 vedieť definovať abnormalitu a normalitu,
 poznať výhody a nevýhody troch koncepcií normality (štatistická, sociálna
a adaptačno-funkčná koncepcia),
 vedieť určiť kritériá abnormality,
 poznať klasifikačné systémy psychických porúch.
3.1 Normalita verzus abnormalita
Najjednoduchšie je možné charakterizovať abnormalitu ako všetko, čo sa líši od normálu,
teda od obvyklých, či typických prejavov jedinca. V tejto súvislosti Rosenhan uskutočnil v roku
1973 zaujímavú klinickú štúdiu. Osem vybraných zdravých dobrovoľníkov predstieralo
psychotické symptómy v podobe počutia hlasov, ktorými oklamali personál dvanástich
psychiatrických liečební. Bolo zaujímavé, že pseudopacienti po prijatí na psychiatrické kliniky
okamžite prestali predstierať psychotickú symptomatiku, čo si však nikto zo zamestnancov
nevšimol. Naopak, ich bežné správanie bolo vnímané ako dodatočný dôkaz abnormality.
Pseudopacienti boli následne z psychiatrických kliník prepustení po 7 až 52 dňoch, pričom
všetci odchádzali s diagnózou schizofrénie. Aj tento príklad dokazuje, že posúdenie normality
jedinca patrí k jednej z najťažších oblastí práce klinického psychológa.
18Normalita sa často spája s prejavmi zdravia, naopak abnormalita s prejavmi ochorenia.
Skúsme si teda na začiatok, pri definovaní normality a abnormality pomôcť definíciou zdravia
a choroby.
Svetová zdravotnícka organizácia WHO vymedzuje zdravie ako stav úplnej telesnej,
psychickej a duchovnej pohody. Zdravie sa podľa Svetovej zdravotníckej organizácie WHO
chápe ako kladná hodnota, ktorá motivuje človeka k jej dosiahnutiu. Už pri čítaní nám však
môže byť jasné, že takéto charakterizovanie zdravia je pomerne ideálne, a je otázne či je reálne
naplniteľné. WHO tiež nehovorí o stave, keď je človek ustarostený, cíti sa zle, avšak nemá jasné
symptómy ochorenia. Pre porovnanie, Křivohlavý (2002, str. 50) chápe zdravie ako: „...celkový
(telesný, psychický, sociálny a duchovný) stav človeka, ktorý mu umožňuje dosahovať
optimálnu kvalitu života a nie je prekážkou obdobnému snaženiu druhých ľudí.“ Tým, že
Křivohlavý dáva do súvisu zdravie s optimálnou kvalitou života a sociálnymi rozmermi, sa viac
približuje reálnemu poňatiu zdravo – normálne fungujúceho jedinca.
Termín ochorenie sa vo všeobecnosti definuje ako narušenie homeostázy medzi
organizmom a prostredím vedúci k fyziologickým, anatomickým, ale aj psychickým zmenám
v organizme, prejavujúci sa typickými symptómam  Reprezentuje poškodenie, oslabenie alebo
zníženú aktivitu určitej činnosti organizmu. Je to špecifické ohrozenie aktuálneho stavu jedinca,
dôsledkom čoho sa obmedzujú jeho aktivity a ašpirácie. Zasahuje celého človeka v podobe
zdravotnej nepohody, zvýšeného stresu, znemožnenia dosahovania cieľov a tiež sociálneho
fungovania. Uvedené definície choroby však vymedzujú ochorenie najmä z perspektívy
dôsledkov, minimálne na základe prejavov, alebo kritérií.
Koncepcie normality
Uviedli sme si viaceré nedostatky definovania normality pomocou konceptu zdravia
a abnormality pomocou ochorenia. Preto sa vymedzenie abnormality v psychológii
a psychopatológii spája s troma koncepciami normality: štatistická, sociálno-normatívna
a adaptačno-funkčná, ktoré rozdielnym spôsobom vymedzujú, čo sa považuje za normálne.
1) Štatistická koncepcia normality – predpokladá, že psychické fenomény (vlastnosti,
schopnosti, výkony) sú v populácii normálne rozložené, že u nich môžeme uplatniť
19Gaussovu krivku. Normálne je to, čo sa vyskytuje najčastejšie, teda sa pohybuje okolo
priemeru s odchýlkou plus mínus dve sigmy. To, čo sa nachádza za hranicou, teda
dosahuje +- 3 štandardné odchýlka (sigmy) sa podľa tejto koncepcie považuje za
abnormálne. Táto koncepcia je základom psychometrie a štatistiky, východiskom
zisťovania interindividuálnych rozdielov, porovnaním individuálneho výkonu
s populačnými normam  Tým pomohla psychológii presadiť sa medzi empirickými
vedam 
Má svoje limity – napr. pri posudzovaní inteligencie je vysoko nadpriemerná
inteligencia (nad 130 IQ) rovnako patologická ako nízka (pod IQ 70). (obrázok 1).
Štatistická koncepcia nezohľadňuje individuálnu variabilitu.
Obrázok 1 Gaussova krivka inteligencie
2) Sociálno-normatívna koncepcia normality – týka sa sociálnych noriem, konkrétne
pravidiel písaných aj nepísaných na reguláciu správania a ľudských interakcií. Normy
sa týkajú napríklad prejavovania emócií, postojov, hodnôt. Táto koncepcia považuje za
normálne to, čo je konvenčné a spoločensky konformné, zodpovedajúce zvyklostiam
a mravom v spoločnost  Za normálne sa považuje to, na čom sa skupina dohodne, čo
môže byť aj riziková.
20Má tieto limity – v podobe stereotypných postojov k členom istých skupín (napr. deti
príslušníkov rómskeho etnika a ich prednostné umiestňovanie do špeciálnych
základných škôl). Ďalším
problémom tejto koncepcie je aj
nejednotnosť
a protikladnosť, ktorá sa prejavuje tým, že závažnosť rovnakého správania sa môže
rôzne posudzovať v závislosti od toho, do akej sociálnej skupiny alebo kultúry človek
patrí (napr. v Saudskej Arábii sa prejavy agresivity u chlapcov považujú za žiadúce,
očakávané a aj tolerované s odôvodnením, že sú symbolom ich mužnosti).
3) Adaptačno-funkčná koncepcia – viac zohľadňuje jedinečnosť človeka. Pomenuváva
okolnosti, kedy má jedinec ťažkosti fungovať v každodennom živote. Psychika človeka
sa chápe ako aparát, ktorý mu umožňuje prispôsobiť sa prostrediu, v ktorom žije.
Adaptácia je rovnováha medzi asimiláciou (prispôsobovanie okolia mojim potrebám)
a akomodáciou (prispôsobenie seba okoliu).
V nadväznosti
na adaptačno-funkčnú
koncepciou
normality,
významné
psychoterapeutické smery charakterizujú čo je podľa nich normálne.
Psychodynamický smer – optimálne adaptovaná osobnosť je taká, ktorá má
primerane silné a nezávislé ego, ktoré je realistické v hodnotení seba a sveta.
Behavioristický smer – schopnosť adaptácie definuje pomocou flexibility,
výkonnosti a kompetencie. Adaptácia sa dá rozvíja a zdokonaľovať učením
a tréningom.
Humanistický smer – predpokladom optimálne fungujúcej a adaptovanej osobnosti
je podpora osobnostného rastu jedinca, jeho sebaaktualizácie, viera v jeho potenciál.
Kritéria normality (Syřišťová, 1972)
Na základe spomenutých koncepcií normality boli vytvorené aj kritériá normality:
 
subjektívne uspokojenie – jedincom prežívanie dostatku pozitívnych emócií, primeraná
sebadôvera, zažívanie úspechu,
21 
správne sebahodnotenie – primerané ašpirácie, vzdialenosť medzi reálnym a ideálnym
ja. Ak je vzdialenosť veľká, tak dominujú pocity menejcennosti, prísny vnútorný kritik.
Naopak aj je malá, tak prevažuje uspokojenie, malá potreba osobnostného rastu,
 
cit identity – vedomie samého seba, svojej hodnoty, svojej nevyhnutnosti bytia na tomto
svete. Vedomie o tom, že niekde patrím, že ma niekto potrebuje,
 
sebarealizácia, sebaaktualizácia – toto kritérium sa objavuje v mnohých teóriách
osobnosti ako dominantná motivačná sila (napr. Maslow, Rogers). Reprezentuje
tendenciu jedinca napĺňať svoj potenciál bez ohľadu na limitujúce biologické, genetické
alebo sociálne determinanty,
 
autonómia – relatívna nezávislosť od fyzikálneho a sociálneho prostredia, vnútorná
sloboda,
 
integrácia osobnosti – znamená jednotu v prežívaní, myslení, správaní jedinca. Rogers
to nazýva termínom kongruencia. Opakom je inkongruencia sa zjednodušene
charakterizuje ako nesúlad medzi prežívaním a sociálnym správaním,
 
odolnosť voči stresu a tolerancia úzkosti – stres je považovaný za spúšťač viacerých
psychických porúch (napr. depresie). Preto je odolnosť voči stresu a použitie
primeraných a adaptívnych zvládacích stratégií prejavom zdravia. Naopak zvládanie
stresu v podobe nadužívania alkoholu nie je adaptívna copingová stratégia,
 
adekvátna percepcia reality – schopnosť správne vnímať a intelektovo spracovávať
podnety z vonkajšieho prostredia,
 
schopnosť prežitia – je biologicky podmienená v podobe pudu sebazáchovy. U ľudí je
schopnosť prežitia spojená so zmyslom života. Suicídium reprezentuje poruchu pudu
sebazáchovy,
 
sociálna adaptácia – rovnováha medzi asimiláciou a akomodáciou.
Kritéria abnormality (Heretik & Heretik, 2016)
Komplementárne ku kritériám normality musíme uvažovať aj o kritériách abnormality:
 
subjektívne utrpenie – určitá emocionálna bolesť a psychická tieseň sú v živote bežné.
Problematické sa stávajú vtedy, ak ich intenzita je natoľko vysoká, že zasahujú do
22každodenného života jedinca a znemožňuje jeho každodenné činnost  Subjektívne
utrpenie je najčastejší dôvod prečo človek vyhľadá psychologickú pomoc. Pacient
subjektívne pociťuje psychickú nepohodu, trpí, nevie ako ďalej. Najčastejšie je táto
charakteristika prítomná pri úzkostných poruchách. Subjektívne utrpenie však nemusí
byť prítomné pri všetkých diagnózach. Napríklad pacienti s mániou alebo narcistickou
poruchou osobnosti túto charakteristiku abnormality nemajú,
 
neprispôsobilosť – neschopnosť adaptovať sa na meniace podmienky. Napríklad
pri poruche autistického spektra, kde je jedinec uzavretý v „imaginárnom“ svete a má
problém zvládať a vyrovnávať sa so zmenami,
 
porušovanie sociálnych noriem – určité správanie sa hodnotí ako sociálna patológia
(kriminalita), je to spojené absenciou vyšších citov: sociálne, estetické, etické.
Porušovanie sociálnych noriem vedie k marginalizácii, sociálnej exklúz  Objavuje sa
často napríklad ako dôsledok závislosti od psychoaktívnych látok. V dôsledku ich
nadužívania dochádza k degradácii vyšších citov nazývaného tiež charakteropatia,
 
nezvyčajnosť, bizarnosť – súvisí so štatistickou koncepciou normality. Zastrešuje
všetky prejavy ktoré sú neobyčajné, zvláštne alebo netypické. Napríklad bludy
v myslení, alebo kompulzívne rituály v správaní obsedantno-kompulzívneho pacienta,
 
strata kontroly – schopnosť kontroly emócií je cenená hlavne v západnej spoločnosti,
impulzivita. Strata kontroly nad správaním sú napríklad súčasťou porúch osobnost 
Odvrátenou stranou mince je prehnaná sebakontrola. Aj prejavy až prílišnej kontroly sú
patologické,
 
diskomfort pozorovateľa – postoje a emócie pozorovateľa ovplyvňujú to, čo pokladá za
normálne a naopak. Každý psychológ vie, že istý „druh pacientov“ nemá rád. Preto je
v rámci profesionálnej etiky dôležité, aby každý klinický psychológ vedel o týchto
svojich „slepých“ miestach, aby neovplyvňovali jeho profesionalitu a objektivitu.
3.2 Klasifikačné systémy psychických porúch
Aby profesionáli v oblasti duševného zdravia nepodliehali skresleniam alebo limitom
spomenutých v rámci jednotlivých koncepcií normality, pri svojej práci používajú klasifikačné
23systémy ochorení a psychických porúch. Na Slovensku sú v psychiatrii a psychológii
najpoužívanejšie dva systémy: Medzinárodná klasifikácia chorôb MKCH a Štatistická príručka
duševných porúch DSM.
Používanie spoločných a jednotných klasifikačných systémov má viacero výhod:
-zaisťuje štandardizovanú interpretáciu symptómov a diagnostických znakov,
-poskytuje spoločný formálny jazyk pre zdravotníckych profesionálov,
-v klinickej praxi zabezpečuje jednotnú komunikáciu v oblasti liečby a prevencie,
-vo vzdelávaní poskytuje jednotu v psychopatológii a v diagnostike,
-vo výskume ponúka porovnateľné výsledky výskumu etiológie a efektivite liečby,
-oba uvedené klasifikačné systémy majú viacosový formát, čo zabezpečuje dôkladné
vyhodnotenie jednotlivých prípadov s dôrazom na celkový zdravotný stav,
psychosociálne problémy, ale aj úroveň samostatnosti pacienta. MKCH a DSM
používajú špecifické číselné kódovanie,
-
pomáhajú špecifikovať diagnózu.
Diagnóza umožňuje hlbšie poznanie človeka. Presná a kvalitná diagnóza by mala viesť k
odstráneniu symptómov a k následnému „vyliečeniu“.
Typy diagnóz:
1. kategoriálna diagnóza – stanovená na základe pozorovania prejavov jedinca alebo
rozhovorom,
2. dimenzionálna – stanovená na základe pozorovania nie len patologických prejavov
jedinca ale celého spektra prejavov,
3. vývojovo chápaná diagnóza – prognostická, predpokladá podmienky, pri ktorých bude
jedinec so svojou diagnózou žiť,
4. diferenciálna diagnóza – stanovená na základe porovnávania symptómov chorôb, ktoré
prichádzajú u vyšetrovaného do úvahy, s cieľom vylúčiť diagnostický omyl.
Chyby v diagnostike:
a) falošná pozitívna chyba – jedincovi je stanovená diagnóza, ktorú nemá
b) falošná negatívna chyba – jedinec nevykazuje príznaky poruchy, ale niečím trpí
24V súčasnosti sa v praxi pracuje s jedenástou revíziou Medzinárodnej klasifikácie chorôb
MKCH-11 a piatou revíziou Štatistickej príručky duševných porúch DSM.
Medzinárodná klasifikácia chorôb MKCH-11
MKCH sa dominantne používa v Európe. Predchádzajúca MKCH-10 bola vypracovaná
a schválená Svetovou zdravotníckou organizáciou WHO v roku 1994. Novinkou v diagnostike
a klasifikácii ochorení a psychických porúch je jedenásta revízia MKCH-11, ktorú WHO
schválila v roku 2019. Novinkou pri MKCH-11 bude, že má aj podobu elektronickej aplikácie,
kým doterajšie revízie mali knižný formát. Porovnanie duševných porúch v MKCH-10 a v
MKCH-11 je uvedené v tabuľke 1.
Tabuľka 1 Prehľad kategórií duševných porúch v MKCH-10 a MKCH-11 (WHO, 1994;
Gaebel, Stricker, & Kerst, 2020)
MKCH-10
MKCH-11
F00 - F09 Organické a symptomatické 6D70-6E0Z Neurokognitívne poruchy
duševné poruchy
8A20-8A2Z Poruchy s neurokognitívnou
poruchou ako hlavným znakom
F10 - F19 Duševné poruchy a poruchy 6C40-6C5Z Poruchy spôsobené užívaním
správania
vyvolané
užívaním látok alebo návykovým správaním
návykových látok
F20 - F29 Schizofrénne, schizoformné 6A20-6A2Z
poruchy a poruchy s bludmi
Schizofrénia
alebo
iné
primárne psychotické poruchy 6A40-6A4Z
Katatónia
F30 - F39 Poruchy nálad (afektívne 6A60-6A8Z Poruchy nálad
poruchy)
25F40 - F48 Neurotické poruchy, poruchy 6B00-6B0Z Úzkostné a so strachom
vyvolané
stresom,
somatoformné súvisiace poruchy
poruchy.
6B20-6B2Z
Obsedantno-kompulzívne
a súvisiace poruchy
6B40-6B4Z Poruchy špecificky spojené so
stresom
6B60-6B6Z Disociatívne poruchy
6C20-6C2Z Somatoformné poruchy
F50 - F59 Behaviorálne syndrómy 6B80-6B8Z Poruchy kŕmenia alebo príjmu
spojené s fyziologickými poruchami a potravy
somatickými faktormi
6E20-6E2ZDuševnéporuchy
poruchysprávaniasúvisiace
tehotenstvom,
pôrodom
alebo
s
alebo
šestonedelím
6E40-6E40Z Psychologické faktory alebo
faktory správania ovplyvňujúce poruchy
alebo choroby zaradené inde
F60
-
F69
Poruchy
osobnosti 6C70-6C7Z Poruchy kontroly impulzov
a správania dospelých.
6D10-6D11.5 Poruchy osobnosti 6D30-
6D3Z Parafilné poruchy
7A00-7A0Z Poruchy nespavosti
7A20-7A2Z Poruchy cirkadiálneho rytmu
HA60-HA6Z Rodová inkongruencia
F70 - F79 Mentálna retardácia
6A00-6A00.Z
Poruchy
intelektuálneho
vývinu
F80 - F89 Poruchy psychického vývinu 6A00-6A06.Z Neurovývinové poruchy
26F90 - F98 Poruchy správania a emočné 6C90-6C9Z
Poruchy
správania
alebo
poruchy vznikajúce zväčša v detstve disociatívne poruchy
a počas dospievania
F99 Nešpecifikovaná duševná porucha 6E60-6E6Z Sekundárne duševné alebo
behaviorálne syndrómy spojené
s poruchami alebo chorobami zaradenými
inde
Štatistická príručka duševných porúch DSM-5
Štatistická príručka duševných porúch DSM-5 debutovala v máji 2013 na výročnej
konferencii Americkej psychiatrickej asociácie (APA). DMS-5 sa dominantne používa v USA.
Obsahuje tieto hlavné diagnostické triedy:
-Neurovývinové poruchy
-Spektrum schizofrénie a iných psychotických porúch
-Bipolárna porucha a príbuzné poruchy
-Depresívne poruchy
-Úzkostné poruchy
-Obsedantno – kompulzívna porucha a príbuzné poruchy
-Poruchy viazané na psychotraumu a pôsobenie stresorov
-Disociatívne poruchy
-Poruchy s telesnými príznakmi
-Poruchy príjmu potravy a poruchy súvisiace s príjmom jedla
-Poruchy eliminácie
-Poruchy cyklu spánok – bdenie
-Sexuálne dysfunkcie
-Dysfória súvisiaca s pohlavnou identitou
27-Poruchy s výbušnosťou, narušenou kontrolou impulzov a narušeným správaním sa
-Poruchy spôsobené užívaním látok a závislosti
-Neurokognitívne poruchy
-Poruchy osobnosti
-Parafylické poruchy
-Iné poruchy
DSM je pravidelne revidovaná tak, aby zahrňovala najnovšie informácie a závery výskumov
o psychických poruchách. Na tvorbe revízií sa podieľajú pracovné skupiny, ktoré tvoria klinickí
a výskumní pracovníc  Oproti predchádzajúcej revízii DSM-IV, DSM-V zaviedla aj tieto
zmeny v oblasti psychických porúch, ktoré uvádzame prehľadne v tabuľke 2.
Tabuľka 2 Niektoré zmeny v DSM-5
DSM-VIDSM-5
DemenciaNeurokognitívna porucha
Autistická poruchaPorucha autistického spektra
DystýmiaPerzistujúca depresívna porucha
Mužská porucha orgazmuOneskorená ejakulácia
KoktavosťPorucha plynulosti reči
Podtypy schizofrénieZrušenie podtypov schizofrénie
3.3 Súhrn
„Je toto správanie normálne?“...túto otázku často počuť v psychologickej praxi od pacientov
alebo ich rodinných príslušníkov. Ako sme si ukázali v tejto kapitole, jej zodpovedanie nie je
vôbec jednoduché. Záleží od toho, cez ktorú koncepciu normality na problém nazeráme alebo,
ktorý klasifikačný systém psychických porúch vo svojej praxi dominantne používame. Viacerí
teoretici sa pokúšajú o porovnanie a určenie rozdielov v prístupe, ku konkrétnym psychickým
poruchám z pohľadu DSM-5 a MKCH 11. Pri viacerých diagnózach je však toto určenie
spoločných alebo rozdielnych faktorov až nemožné. S ohľadom na skutočnosť, že používanie
28klasifikačných systémov porúch plní najmä komunikačnú úlohu medzi profesionálmi,
odporúčam dominantne využívať a orientovať sa v jednom klasifikačnom systéme, ktorý má
v našej krajine väčšiu tradíciu v používaní. V súčasnosti je možné v odbornej verejnosti
zachytiť diskusiu ohľadom destigmatizácie psychických porúch. Dôkazom toho je fakt, že sa
odborný vedecký časopis Journal of Abnormal Psychology premenoval v roku 2022 na Journal
of Psychopathology and Clinical Psychology.
294. Činitele vzniku psychických porúch
Jednou z častých snáh výskumníkov v oblasti klinickej psychológie je zodpovedanie otázky,
čo spôsobuje vznik psychických porúch. Nájdenie jasnej odpovede by nám umožnilo cielene
liečiť a psychoterapeuticky pôsobiť na konkrétne faktory, ktoré stoja v pozadí psychiatrickej
poruchy. Ako sa však v tejto kapitole dozviete, väčšina psychických porúch má
multifaktoriálnu etiológiu. To znamená, že k tomu aby vznikli, je nutná kombinácia viacerých
činiteľov a premenných.
Po preštudovaní tejto kapitoly budete:
 rozumieť termínu etiológia,
 poznať biologické prediktory vzniku psychických porúch,
 ovládať psychogénne činitele vzniku porúch.
4.1 Etiológia
Etiológia – vedná disciplína, ktorá sa venuje štúdiu príčin, pozadia vzniku ochorení.
V klasickej psychiatrii rozlišujeme tri základné etiologické faktory:
1. endogénne – biologické, dedičnosť, biochémia mozgu
2. exogénne – psychogénne, toxické vplyvy
3. organické/somatogénne – spôsobené diagnostikovaným telesným poškodením.
V súčasnosti prevláda bio-psycho-sociálny model vzniku psychických problémov.
Objasňuje, že v pozadie psychických porúch je multidimenzionálne. Znamená to, že sa dnes
predpokladá, že pri každej duševnej poruche hrajú určitú rolu biologické, psychogénne aj
sociálne faktory. Ich význam a podiel sa pri rôznych poruchách rôzne líši, existujú aj
interindividuálne rozdiely v podiely týchto faktorov. Samostatne si biologické a psychogénne
etiologické premenné rozoberieme v nasledujúcich podkapitolách.
4.2 Biologické etiologické faktory
Biologická etiológia predpokladá zásadný vplyv biologických faktorov pri vzniku
duševných porúch. Zaraďujeme sem genetiku, neuroanatómiu a neurofyziológiu mozgu:
30 
Genetika – súčasná veda zaznamenáva obrovské pokroky v jej skúmaní, avšak len
v malom počte duševných porúch je jednoznačná genetická príčina. V prípade
duševných ochorení a genetiky ide často o tzv. oligogénny (na vyjadrenie poruchy
prispieva súčasne viacero génov) alebo polygenetický prenos (znak je vyjadrený na
podklade množstva génov), pričom každý gén má len nepatrný príspevok. Problémom
je tiež expresia genetickej dispozície, teda to, či sa gén prejaví alebo nie.
Podkladom skúmania úlohy genetiky pre vznik psychických porúch bol v minulosti
výskum mono a dizygotných dvojčiat, ktoré žili oddelene. Pri najzávažnejších
poruchách ako je napríklad schizofrénia sa ukázal významný podiel dedičnosti na rozvoj
poruchy. Avšak zistilo sa, že ani takmer 100% zhodnosť genetickej informácie
nezaručovala
100%
prenos
duševnej
poruchy.
Napríklad
pri
schizofrénii
u jednovaječných dvojčiat, kde jedno má schizofréniu, to druhé malo pravdepodobnosť,
že ju dostane 50% (Orel et al., 2012). V súčasnosti sa výskum dvojčiat v oddelenom
prostredí považuje za neetický.
 
Neuroanatómia, neurofyziológia mozgu – mozog: skúmané sú funkčné a anatomické
štruktúry. Výskum mozgu a jeho súvislostí s etiológiou psychických porúch komplikuje
skutočnosť, že máloktorý psychický problém je spôsobený hrubou poruchou väčších
štruktúr mozgu, ktoré by naviac dokázali zachytiť používané zobrazovacie metódy
(napr. CT vyšetrenie). V tejto súvislosti sa zistilo, že veľkosť mozgu schizofrenikov sa
líši od mozgu zdravého jedinca. Avšak väčšina psychických porúch má narušený najmä
mechanizmus na úrovni neurotranmiterov (prenášačov nervového vzruchu), čo
zobrazovacie metódy nezachytia.
S problematikou neuroanatómie a neurofyziológie mozgu pri psychických poruchách
súvisia aj rizikové faktory, ktoré môžu viesť k poškodeniu mozgu počas tehotenstva
(prenatálne riziká), v priebehu pôrodu (perinatálne riziká) alebo tesne po narodení
dieťaťa (postnatálne riziká). Preto v tabuľke 3 uvádzame zoznam týchto rizikových
faktorov:
31Tabuľka 3 Prehľad rizikových faktorov spojených s pôrodom podieľajúcich sa na poškodení
mozgu (Orel et al, 2012)
Prenatálne riziká
genetické
Perinatálne riziká
odchýlky hypoxia/asfyxia
(Dawnov syndróm)
(nedostatok
Postnatálne riziká
plodu úrazy hlavy
kyslíka,
detská mozgová obrna)
infekčné choroby matiky Krvácanie do mozgu
zápal mozgu
(toxoplazmóza,
cytomegalovírus)
chemické látky (alkohol, protrahovaný pôrod
otrava
lieky)
choroba matky (diabetes)
predčasné
plodovej vody
odtečenie infekčné
poškodenie
mozgu
psychický stav matky
Všetky rizikové faktory uvedené v tabuľke môžu predstavovať začiatok alebo spúšťač
závažných psychických porúch (napr. detská mozgová obrna, zaostávanie v rámci
psychomotorického vývinu, schizofrénia)
4.3 Psychogénne etiologické faktory
Psychogénne etiologické premenné môžu stáť ako jediné premenné, ktoré zodpovedajú za
vznik poruchy (napr. stres a reaktívna depresia). Oveľa častejšie však vystupujú v podobe
spúšťačov u tých jedincov, ktorí majú istú biologickú zraniteľnosť alebo vulnerabilitu pre vznik
konkrétneho psychického problému (napr. depresia). Patrí sem nasledovné:
 
Stres – reakcia organizmu na nadmernú záťaž. Predstavuje špecifický prípad záťaže.
Vzniká ako výsledok pôsobenia subjektívne vnímanej nadmernej záťaže. To následne
vyvolá v organizme nerovnováhu, teda stav kedy nároky jedinca presahujú jeho
adaptačné mechanizmy a možnosti zvládania. To čo jedinec vníma ako stres je veľmi
individuálne. Pre jedného to môže byť rozhovor so šéfom, pre druhého ťažko splniteľný
32termín alebo aj nespokojnosť jedinca. Preto stres vzniká vtedy, keď sa daná náročná
okolnosť stáva ťažšie zvládnuteľná alebo až nezvládnuteľná.
Stresujúce pre nás môžu byť tak veľké životné udalosti ako je strata životného partnera
alebo rozvod, ale aj denné mrzutosti ako je dopravná zápcha, zmeškaný autobus,
pripálená večera. V prípade denných mrzutostí platí, že sa stávajú stresujúce hlavne
vtedy, keď máme „deň blbec“ a objaví sa ich naraz viac.
Podnety, ktoré vyvolávajú stres nazývame stresory. Stresory môžu mať fyzikálnu (napr.
hluk), alebo psychologickú povahu (sociálna izolácia, intrapersonálny konflikt). Taktiež
môžeme stresory rozdeliť na:
-vonkajšie: hluk, senzorická deprivácia, situácia nebezpečenstva,
-prekážky v uspokojovaní primárnych potrieb: nedostatok spánku, jedla
a odpočinku,
-
záťaž pri výkone: časová tieseň, nadmerné požiadavky, ale i nízke požiadavky
spojené s monotónnou prácou,
-sociálne: sociálna izolácia, medziľudské konflikty a sociálne problémy,
-konflikty: nátlak na rozhodovanie, neistota v pokusoch o zvládanie úloh.
Okrem toho v psychológii delíme stres aj na eustres (pozitívny stres – napríklad svadba,
narodenie dieťaťa) a distres (negatívny stres – napríklad časová tieseň).
Selye (1972) vytvoril všeobecný adaptačný syndróm (GAS), ktorý opisuje fyziologický
priebeh stresu spojený s celkovou aktiváciou organizmu:
a) fáza poplachu – aktivácia neuroendokrinného systému organizmu zvýši sa
srdcová činnosť, pulz a dýchanie, naopak trávenie a činnosť imunitného systému
sa spomalí, zvýšenie vylučovania hormónov, nabudenosť, aktivita organizmu.
Všetky tieto fyziologické zmeny pripravujú organizmus na „boj“ so stresom.
b) fáza odolnosti alebo rezistencie – predstavuje boj organizmu so stresorom,
nabudenie a aktivácia sa udržuje na vysokej úrovni, čo umožňuje istý čas
zvládať náročné situácie. Ak určitý stresor pôsobí opakovane, dochádza
k postupnému prispôsobovaniu sa a adaptovaniu organizmu, zvyšuje sa
33odolnosť. Ak však organizmus nie je dostatočne silný, postupuje do tretieho
štádia.
c) fáza vyčerpania alebo exhauscie – aktivácia jedinca klesá pod individuálny
priemer. Pri dlhodobých stresoch môže dôjsť k vzniku psychických
a psychosomatických ochorení.
d) niekedy sa uvádza aj štvrtá fáza rekuperácie – zotavovanie sa, čas, ktorý je
potrebný, aby sa organizmus vrátil k normálnemu fungovaniu.
Všeobecný adaptačný syndróm sprevádzajú tieto zmeny:
-
telesné zmeny: hormonálne zmeny, zblednutie/sčervenanie, búšenie srdca,
nadmerné potenie, potreba močenia, zmeny v tepovej frekvencii
-
psychické zmeny: únava, vyčerpanosť, netrpezlivosť, chybné výkony, rôzne
emocionálne stavy (úzkosť, hnev, depresia, apatia)
Určitú hladinu stresu k životu potrebuje, práve preto, že nás stres nabudzuje
a aktivizuje. Problematický z pohľadu klinickej psychológie je najmä chronický
(dlhotrvajúci) stres, kedy stres vystupuje často ako spúšťač viacerých psychických
problémov (napr. depresia, schizofrénia, psychosomatické ochorenia). Práve pri
schizofrénii a depresívnej poruche platí, že človek môže mať istú biologickú
predispozíciu, ale práve spúšťač zabezpečí, že sa tieto predispozície prejavia. Pri
schizofrénii je významným spúšťačom aj užívanie psychoaktívnych látok.
 
Psychotrauma – silný, negatívne emočne nabitý zážitok, ktorý sa týka významnej
oblasti života človeka. Freud ako predstaviteľ klasickej psychoanalýzy prišiel
s myšlienkou, že zážitok traumy je významný psychogénny faktor, ktorý spúšťa
disociačné mechanizmy. Pre porovnanie Bowlby vnímal ako zdroj traumy odlúčenie sa
od materskej osoby v dôležitom období vývinu. Psychotrauma a jej dôsledky sú časté u
veteránov z vojen, u vojakov, väzňov, obetí prírodných katastrof, obetí fyzického
a sexuálneho násilia, týrania v detstve a pod. Po roku 1980 sa dostali obrazy vážnych
reakcií na traumu a stres do diagnostických klasifikačných systémov.
34Výskum traumy sa spája najmä s konceptom veľkých životných udalostí (life events),
ktoré v signifikantnom smere ovplyvňujú život človeka. Tento termín bol uvedený už
pri strese. Holmes & Rahe (1967) vytvorili zoznam negatívne pôsobiacich významných
životných udalostí aj so škálou merajúcou predpokladanú mieru ich závažnost  V ich
zozname môžeme nájsť udalosti ako rozvod, strata životného partnera, ale aj pozitívne
udalosti ako narodenie dieťaťa, Vianoce, alebo svadba.
Psychotrauma sa spája najmä s rozvojom postraumatickej stresovej poruchy a tiež
psychosomatických ťažkostí alebo disociácií.
 
Konflikt – stretnutie dvoch protichodných približne rovnako silných tendencií, ktoré
vyžadujú protichodné správanie. Konflikty záujmov, názorov, postojov, predstáv. Inter
a intrapersonálne, vnútroskupinové a medziskupinové nezhody.
Lewin (2019) vytvoril Teóriu poľa, kde predstavil klasifikáciu intrapsychických
konfliktov:
a) priblíženie – priblíženie: dva rovnako silné pozitívne ciele (dvaja partneri, dve
možnosti zamestnania),
b) vyhnutie – vyhnutie: človek je vystavený dvom negatívnym podnetom (napr.
vzdať sa niečoho práce alebo školy),
c) priblíženie – vyhnutie: je to situácia frustrácie, na ceste za pozitívnym cieľom
stojí nejaká prekážka,
d) viacnásobné priblíženie – vyhnutie: pri viacerých motívoch, cieľoch
nachádzame viacero pozitív a negatív.
Konflikty sú bežnou súčasťou života, väčšinou majú pozitívny vplyv na vývin osobnosti
(napr. vývinové konflikty). Zdrojom psychických porúch sa stávajú ak sú konflikty
neriešené, majú značnú intenzitu, majú dlhé trvanie, dotýkajú sa osobne významných
oblastí psychicky (sebaúcta, sebahodnotenie). Konflikt odráža nevyriešené protikladné
názory, sprevádzajú ho negatívne emócie, napätie, ktoré pretrváva aj po odznení
konfliktnej situácie. Konflikt môže vyvolať aktiváciu viacerých obranných
mechanizmov ako je popretie, regresia, únik, negativizmus, účelové správanie.
Konflikty sú dôležitou etiologickou premennou najmä pri úzkostných poruchách.
35 
Frustrácia – frustrácia vzniká pri zmarení aktivity zameranej na cieľ. Možno ju
prežívať ako prekážku, ohrozenie potrieb, ohrozenie seba ako celku. Frustrácia vedie
k strate vnútornej rovnováhy, vyvoláva negatívne pocity až apatiu, ohrozuje vlastnú
hodnotu jedinca a aktivizuje obranné mechanizmy ako sú kompenzácia, racionalizácia,
bagatelizácia, fantázia, projekcia, regresia alebo sublimácia. U detí vedie frustrácia
k regresu, teda poklesu na nižšiu vývinovú úroveň (napr. odplienkované dieťa sa začne
znova pocikávať)
Rozlišujeme tieto tri druhy frustrujúcich okolností:
-
prekážky:
fyzická blokáda (zatvorená cesta),
prekážka psychologickej povahy (nápisy alebo vyslovené zákazy),
nedostatky všetkého druhu (strata zamestnania, nedostatok peňazí),
-sebafrustrácia: vlastné zábrany, nereálne predstavy,
-frustrácie ego-vzťažných motívov: strata prestíže, nedôvera sociálneho okolia
v schopnosti jednotlivca, neuspokojivé sociálne vzťahy.
Najčastejšou reakciou na frustráciu je agresia. Rosenzweig (Silverstein, 1957) vyvinul
projektívnu metódu na meranie frustračnej tolerancie a preferovaného spôsobu
agresívnej reakcie. Reakcie na frustráciu rozdelil na:
a) extrapunitívna reakcia = „trestám iných“: zameraná proti prekážke (napr.
snaha vykopnúť dvere, obísť rannú zápchu; nadávam na ostatných).
b) intrapunitívna reakcia = „trestám seba“: agresia namierená proti subjektu/
sebe (napr. ohrýzam si nechty, keď stojím v zápche; obviňujem sa),
c) impunitívne – premiestnenie reakcie na iný objekt (napr. búcham do
volantu).
 
Deprivácia – chýbanie alebo nedostatok niečoho, čo je dôležité na uspokojenie potrieb.
Stav, ktorý vzniká vtedy, ak človek nemá možnosť uspokojovať svoje základné fyzické
alebo psychické potreby v dostačujúcej miere a po dosť dlhú dobu. Je dôležité, či ide
o jednorazovú alebo chronickú depriváciu, či má jedinec trvanie deprivácie pod
36kontrolou. Rozlišujeme depriváciu biologických potrieb a senzoricko-sociálnu
depriváciu. Z biologických potrieb ide napríklad o depriváciu potravou a spánkom.
Spánková krátkodobá deprivácia môže mať aj pozitívne účinky na zlepšenie nálady.
Senzorická a sociálna deprivácia môže mať podobu citovej deprivácie (napr. absencia
dotykov u detí v detských domovoch) alebo hospitalizmus ako duševná podvýživa ako
výsledok opakovaných zdĺhavých pobytov v nemocnic  Deprivácia môže viesť
k viacerým následkom: neschopnosti prispôsobiť sa bežným sociálnym situáciám;
tvorbe povrchných vzťahov; žiarlivosti; vynucovaniu pozornosti; oneskoreniu
psychomotorického vývinu; agresivite; pasivite až k uzavretost 
 
Strach a úzkosť – strach je signálna emócia, ktorá chráni našu existenciu a varuje nás
pred nebezpečenstvom. Strach je predmetný, viaže sa na konkrétny predmet, ľudí,
situácie. Strach môže mať aj podobu únavy, zvýšeného napätia, porúch spánku alebo
zmeny výkonu.
Strach má tieto zložky:
-subjektívna – uvedomenie strachu a jeho príčin,
-vegetatívna – metabolické zmeny a reakcia parasympatického nervového
systému.
Normálne formy strachu v závislosti od vývinu dieťaťa:
-9-mesačné – separačná úzkosť,
-2-ročné – strach z nových predmetov,
-3-ročné – strach zo zvierat,
-4,5-ročné – strach z vylúčenia z rodinného spoločenstva,
-predškolský vek - strach z tmy,
-mladší školský vek - strach zo samoty, tréma.
Strach sa stáva patologickým javom, ak:
-jeho množstvo príliš narastá,
-ho človek nevie redukovať naučeným spôsobom,
-ovplyvňuje jeho bežné fungovanie,
-ho redukuje neprimerane (napr. pitie alkoholu).
37Naopak úzkosť je vágna, nemá konkrétny predmet čoho sa bojíme. Úzkosť je
centrálny fenomén mnohých reaktívnych (neurotických, úzkostných), ale aj
psychotických stavov. Chýba u niektorých porúch osobnosti (disociálna, schizoidná
porucha osobnosti). V psychodynamickej škole sa úzkosť interpretuje ako symptóm
významného intrapsychického konfliktu.
4.4 Súhrn
Poznanie príčin, ktoré stoja v pozadí psychických porúch nám pomôže pri správnom
rozhodovaní sa o možnostiach liečby. Nasmeruje nás k tomu, či pacientovi pomôžeme len
s pomocou psychologických a psychoterapeutických techník, alebo je nutná minimálne
podporná psychofarmakologická liečba. V prípade, že má psychický problém pacienta najmä
psychogénny základ, poskytneme mu najmä psychologickú intervenciu. Príkladom sú ťažkosti,
pri ktorých je v pozadí úzkosť – napríklad fóbie. Tu pomôžeme pacientovi najmä
psychologickými prostriedkami a technikam  Naopak, v prípade, že má psychický problém
pacienta významný biologický základ, v jeho liečbe bude dominovať psychofarmakoterapia.
Napríklad pri psychotických poruchách ako je schizofrénia je nutné, aby pacient chodil
k psychiatrovi a bral psychofarmaká. Psychologická pomoc je pri tejto diagnóze tiež dôležitá,
napríklad v podobe nácviku zručností potrebných pre zaradenia sa pacienta do pracovného
procesu.
Ako sme však uviedli v úvode kapitoly, väčšina psychických porúch má multifaktoriálnu
genézu, to znamená, že k tomu aby vznikli je nutná kombinácia viacerých činiteľov. Pri liečbe
pacienta preto uplatňujeme bio-psycho-sociálnu perspektívu v zmysle spolupráce medzi
lekárom (najčastejšie psychiater, neurológ), psychológom, ale aj rodinou jedinca. Okrem toho
je nevyhnutné pravidelne sledovať aktuálne výskumné zistenia, ktoré spresňujú podiel
jednotlivých etiologických činiteľov pre vznik príslušných porúch.
385. Profesia klinického psychológa
Keď sa študentov psychológie pýtam, čím budú, keď doštudujú, najčastejšie uvádzajú, že
chcú pracovať ako klinickí psychológovia. Avšak ako si ukážeme v tejto kapitole, stať sa
klinickým psychológom vôbec nie je jednoduché. Okrem toho, si profesia klinického
psychológa vyžaduje široké vedomosti, zručnosti, ako aj veľkú pracovnú flexibilitu.
Po preštudovaní tejto kapituly budete:
 vedieť aké podmienky je nutné splniť, aby ste sa stali klinickými psychológmi,
 poznať etické pravidlá klinickej práce,
 ovládať podstatu praktickej činností práce klinického psychológa
5.1 Klinický psychológ a vzdelávanie v klinickej psychológii
Klinický psychológ je:
•jeden z poskytovateľov zdravotnej starostlivosti,
•rovnocenný partner lekára,
•plne zodpovedá za celú odbornú činnosť, ktorú vykonáva,
•pomáha zlepšiť psychologické koreláty fyzického zdravia pacienta,
•zmierňuje príznaky vybraných ochorení, zlepšuje adaptáciu pacienta.
Nie vždy je možné, aby klinický psychológ svojim pôsobením úplne odstránil psychické
ťažkosti alebo poruchu adaptácie pacienta. V praxi psychológ pracuje v spolupráci s inými
odborníkmi, najmä lekármi, zdravotnými sestrami, špeciálnymi a liečebnými pedagógmi,
sociálnymi pracovníkm  Obohacuje medicínu o špecifický psychologický prístup a jedinečný
humanitný zámer.
Klinickým psychológom sa môže stať len absolvent jednoodborového štúdia psychológie
ukončením minimálne magisterského (5 ročného) vysokoškolského stupňa vzdelávania.
Pregraduálne štúdium psychológie pokračuje postgraduálnym špecializačným štúdiom
v odbore Klinická psychológia, ktoré končí záverečnou skúškou – atestáciou. Podmienkou
zaradenia na špecializačné štúdium v odbore Klinická psychológie je aktívna prax
39v zdravotníckom zariadení. V priebehu tohto štúdia je nutné naplniť niekoľko podmienok: stáž
na rôznych oddeleniach/klinikách (napr. psychiatria, pediatria, neurológia, geriatria..);
realizovanie istého počtu psychologických vyšetrení pod supervíziou; absolvovať teoretickú
prípravu (napr. prednášky z histórie klinickej psychológie, zo základov psychoterapie..);
vypracovať
záverečnú
prácu
a absolvovať
finálnu
skúšku
–
atestáciu
(SKP,
http://www.komorapsychologov.sk/index.php?option=com_content&view=article&id=1097:s
pecializacne-studium-klinickej-psychologie&catid=43:rozne&Itemid=99,
citované
dňa
15.11.2021).
5.2 Činnosti klinického psychológa
V prvej kapitole bola spomenutá obsahová náplň klinickej psychológie. Okrem toho,
klinický psychológ vykonáva aj tieto činnosti vo svojej praxi:
 
Psychodiagnostika – použitie klinických a špecifických testových metód s cieľom
zodpovedať otázky lekára, či ťažkosti pacienta môžu mať psychologický korelát; taktiež
poznať osobnosť pacienta, odhadnúť jeho schopnosti, stanoviť alebo spresniť diagnózu,
indikovať terapiu, prípadne posúdiť jej efekt. Psychodiagnostika s použitím
psychologických testových metód je pracovnou náplňou výhradne psychológa.
Vykonáva sa v ambulancii psychológa alebo s hospitalizovaným pacientom v rámci
práce na lôžku (pri psychodiagnostike je nutné myslieť na dopad hospitalizmu alebo
akútnej fázy ochorenia).
 
Psychoterapia – použitie psychologických metód s liečebným zámerom. Liečebný
proces, ktorého cieľom je odstrániť alebo zmierniť psychopatologické príznaky,
minimalizovať utrpenie klienta. Medzi základné psychoterapeutické metódy
zaraďujeme slovo, rozhovor a vzťah medzi klientom a psychoterapeutom. V minulosti
psychoterapia ponúkala najmä pochopenie pôvodu problémov klienta, alebo príčin jeho
neželaného správania (klasická psychoanalýza). V súčasnosti psychoterapia zahŕňa
prácu orientovanú na získanie náhľadu ale aj zmenu problémového správania
(kognitívno-behaviorálna psychoterapia). Okrem toho si klient počas psychoterapie
40osvojuje viaceré zručnosti potrebné na to, aby dokázal sám zlepšiť svoje problémy bez
pomoci psychoterapeuta.
S ohľadom na potrené vzdelanie terapeuta, rozlišujeme dve základné formy
psychoterapie:
a) Podporná psychoterapia – môžu ju vykonávať všetky pomáhajúce profesie. Je
zameraná na podporu pacienta v ťažkých životných situáciách, na podporu
osobnosti ako takej, samostatnosti klienta. Realizuje sa prostredníctvom
vytvorenie vzťahu medzi terapeutom a klientom.
b) Špeciálna psychoterapia – môže ju vykonávať len ten zdravotnícky pracovník,
ktorý má ukončený dlhodobý certifikovaný psychoterapeutický výcvik. Je
zameraná na odstránenie porúch, zmenu správania alebo myslenia, aj podporu
osobnostného
rastu
klienta.
Realizuje
sa
použitím
špecifických
psychoterapeutickým metód, techník a postupov. Špeciálna psychoterapia sa
následne rozdeľuje na množstvo druhov odvodených od jednotlivých
psychoterapeutických smerov. Špeciálna certifikovaná psychoterapia nie je
nevyhnutnou podmienkou vykonávania profesie klinického psychológa.
S ohľadom na množstvo účastníkov psychoterapie, rozlišuje tieto formy:
a) Individuálna psychoterapia – s jedným pacientom, ktorý sa stáva privilegovaný.
b) Skupinová psychoterapia – skupina pacientov (najčastejšie na psychiatrických
oddeleniach). Pacient v individuálnej terapii nemá byť účastníkom skupinovej
terapie u rovnakého psychológa, nakoľko ostatní účastníci skupinových sedení
môžu mať podozrenie, že pacient na individuálnej terapii preberá témy zo
skupiny (porušenie pravidla nevynášať zo skupiny).
 
Klinické poradenstvo – podávanie informácií pacientovi, aby sa zorientoval
v aktuálnej situácii, sám našiel spôsob riešenia. Zahŕňa edukáciu, nácvik špecifických
zručností. Poradenstvo sa zameriava najmä na ľudí zdravých, ktorí prežívajú náročné
obdobie, ťažkosti, s ktorými si nevedia dať rady, ale nespĺňajú kritériá duševných
porúch.
41 
Osveta – zvyšovanie povedomia o duševnom zdraví, psychologických prostriedkoch na
podporu zdravia a informovanosti o príznakoch psychických porúch pre laickú
verejnosť. Realizuje sa často formou prednášok alebo besied (napr. nácvik zvládania
stresu; edukácia o varovných príznakoch depresie; nácvik sebareflexie).
 
Terénna práca – psychológ ide za pacientom. Je to dôležitý benefit pre pacienta,
nakoľko ostáva v domácom, známom a bezpečnom prostredí.
Rozlišujeme dve základné okolnosti:
a) Terénna práca u pacienta, ktorý nemá záujem o pomoc – cieľom je nadviazať
kontakt s pacientmi, ktorí nechcú alebo nemôžu využívať psychologickú pomoc,
ale potrebujú ju. Napríklad terénna práca pri hromadných nešťastiach, haváriách
(krízová intervencia); u drogovo závislých (streetwork). Realizuje sa
prostredníctvom vytvorenia vzťahu medzi psychológom a jedincom.
b) Terénna práca u pacienta, ktorý má záujem o pomoc – cieľom je poskytnutie
psychologickej intervencie pre pacientov, ktorí pre zdravotný alebo psychický
stav nemôžu vyhľadať psychologickú pomoc. Napríklad pacienti v domácej
alebo hospicovej starostlivost  Realizuje sa prostredníctvom vytvorenia vzťahu
medzi psychológom a pacientom.
 
Krízová intervencia – pomoc v tiesni, pri náhlej životnej situácii, kedy človek nie je
schopný riešiť túto situáciu sám, nemá zdroje (napr. pri zemetrasení, výbuch plynu
v bytovke). Krízová pomoc je krátka, často jednorazová, zameraná na problém. Ponúka
úľavu, bezpečie, nádej a vedenie k riešeniu aktuálnej situácie. Môže mať podobu
dištančnej (linky pomoci) alebo priamej „face to face“ intervencie.
Rozlišujeme tri základné fázy:
1) posúdenie – čo sa stalo, aký bol spúšťač, aké sú zdroje v okolí,
2) plán – vytvorenie plánu starostlivosti a jeho realizácia,
3) vyhodnotenie efektivity postupu a miery účinku.
 
Konziliárna činnosť – klinický psychológ je prizývaný ako poradca k vyšetreniam
pacienta viacerými lekármi alebo inými zdravotníckymi pracovníkm  Prináša tu
42špecifický holistický pohľad na pacienta s dôrazom na psychologické koreláty zdravia
a ochorenia.
 
Výskum – psychológ je vedený k výskumnej činnosti už počas pregraduálneho
vzdelávania. Každý výrok obsiahnutý v psychologickom náleze môžeme chápať ako
hypotézu alebo výskumnú otázku. Preto je dobré aby klinický psychológ pokračoval vo
výskume aj po skončení vzdelávania. Najčastejšie sa klinicko-psychologický výskum
orientuje na overovanie validity psychodiagnostických testov, účinnosť poskytovaných
liečebných postupov alebo efektivity psychoterapeutických intervencií.
 
Prevencia – je zameraná na ochranu zdravia. Reprezentuje súbor opatrení namierených
na predchádzanie poškodeniu zdravia, úrazom a ochoreniam. Rozlišujem tri roviny
prevencie: primárna, sekundárna a terciárna:
1) primárna prevencia – jej cieľom je zamedziť vzniku ochorenia pomocou:
a) ochrany zdravia (napr. bezpečnostné pásy, odporučenia pre užívanie alkoholu)
b) podpory zdravia (optimálna výživa, cvičenie, oddych, spánok, čas len pre seba)
Úloha psychológa sa zameriava sa na salutoprotektívne činitele ako:
- tvorca zdravotnej politiky (člen pracovnej skupiny pri Ministerstve
zdravotníctva SR),
- teoretik, ktorý utvára účinné modely osvety (výskum starostlivosti o seba a na
tom postavené intervenčné programy),
- praktik, ktorý učí jednotlivcov ako posilňovať svoje zdravie, sebaúctu, zvládať
stres a jeho dôsledky.
2) sekundárna prevencia – jej cieľom je zabrániť ďalšiemu zhoršeniu alebo rozvoju
choroby pomocou:
a) prevedenia skorej a správnej diagnostiky s cieľom včasného rozpoznania
ochorenia (napr. screening)
b) poskytnutím rýchlej a účinnej liečby/ terapie (cielená liečba → uzdravenie;
symptomatická liečba→ zmiernenie príznakov)
Úloha psychológa v sekundárnej prevencii má podobu:
- psychodiagnostiky: v popredí je diagnostika symptómov, osobnosti,
43- krízovej intervencie: v popredí je neodkladnosť riešenia,
-poradenstva: tam, kde sa pacient potrebuje zorientovať v novej situácii,
-nácviku: pacient si osvojuje nové zručností (napr. relaxácia),
-psychoterapie: tam, kde pacient potrebuje náhľad alebo zmenu prežívania,
-sprevádzania: tam, kde sa pacient adaptuje na nepriaznivú situáciu.
3) terciárna prevencia – jej cieľom je zmiernenie následkov ochorenia a usiluje sa
o návrat človeka do bežného života pomocou:
a) rehabilitácie: zaradiť pacienta do spoločenského a bežného života,
b) resocializácia: návrat pacienta do spoločnosti s čo najväčšou sebestačnosťou.
Úloha psychológa v terciárnej prevencii má podobu:
- rehabilitácie zručností pacienta, aby sa navrátil do spoločenského života,
- nácviku zručností, ktoré pacient potrebuje aby sa zaradil do bežného života,
- podpory svojpomocných aktivít pacienta,
- vedenia výcvikov a supervízií pre iných pomáhajúcich profesionálov.
5.3 Psychofarmakoterapia
Psychofarmakoterapia – odvetvie medicíny, ktoré zasahuje do ďalších odborov, najmä do
oblasti neurofyziológie a endokrinológie. Psychofarmakoterapia nepatrí medzi činnosti
klinického psychológa. Psychológ nepredpisuje lieky, ale je dobré aby sa orientoval v ich
základných skupinách a poznal ich oblasť pôsobenia. Psychofarmaká pôsobia na biochemické
procesy v mozgu, tým že ovplyvňujú uvoľňovanie neurotransmiterov. Neorotransmitery sú
zodpovedné za prenos nervových vzruchov, viažu sa na neuróny. Na základe toho, na akú
psychickú funkciu psychotropné látky pôsobia, je možné ich rozdeliť do troch základných
skupín (spracované podľa Svoboda, Češková, & Kučerová, 2015; Moťavský, 2009):
1) pôsobenie na afektivitu
a) POZITÍVNE
- antidepresíva: zlepšenie nálady (Cipralex, Depres, Efextin, Remeron, Seroxat)
- anxiolytiká: k liečbe úzkosti
- anxiolytiká benzodiazepínové: hrozí vznik závislosti (Neurol, Xanax)
44- anxiolytiká nebenzodiazepínové: nižšie riziko závislosti, aj dlhodobé užívanie
(Atarax, Buspirol),
b) NEGATÍVNE: thymoprofylaktiká: stabilizátor nálady pri bipolárnej poruche (lítium)
2) pôsobenie na psychickú integráciu
a) POZITÍVNE: antipsychotiká/ neuroleptiká: na liečbu schizofrénie (Rispen,
Haloperidol, Risperdal)
b) NEGATÍVNE: halucinogény (LSD)
3) pôsobenie na vedomie
a) na KVALITU, ktorá je porušená AKÚTNE: zlepšujú – nootropiká: zvyšujú aktivitu
neurónov (Nootropil)
b) na KVALITU, ktorá je porušená CHRONICKY: zlepšujú – kognitiva (pri demencii)
zhoršujú – dementogény (alkohol, canabis)
c) na KVANTITU (bdelosť): zlepšujú – psychostimulanty: pri poruche aktivity a
pozornosti (amfetamin, Psychoton, metaamfetamin)
5.4 Úskalia práce klinického psychológa a etika
Poslaním psychológa je vykonávať svoje povolanie svedomito, nestranne, s hlbokým
ľudským vzťahom k človeku, v súlade s platnými právnymi predpismi, s dostupnými
poznatkami psychologických vied a poznatkov iných hraničných disciplín. Špecifikom práce
psychológa je však asymetrická povaha vzťahu medzi klinickým psychológom a pacientom.
Práve v dôsledku nerovnosti sa môže zamýšľaná pomoc zmeniť na moc.
Termín pomoc v sebe obsahuje slovo „moc“. Cieľom klinického psychológa však nie je mať
moc nad pacientom, lebo by to automaticky znamenalo preberanie zodpovednosti za jeho
život. Zámerom klinicko-psychologickej intervencie je naopak posilniť vlastné kompetencie
a adaptačné mechanizmy pacienta (nelovíme za neho ryby, ale učíme ho loviť). Preto klinická
psychológia pracuje s konceptom empowerment – posilnenie silných alebo pozitívnych
stránok pacienta.
45Posilnenie pacienta (empowerment) má 4 kroky:
1) rozvíjanie schopnosti pacienta porozumieť: podmienkam, v ktorých žije; situácii,
v ktorej sa nachádza; životnému štýlu, ktorý ho obmedzuje, znevýhodňuje, zbavuje
sebavedomia.
2) rozvíjanie schopnosti pacienta učiť sa: čo je potrebné zmeniť; nachádzať to, čo
nefunguje; konsolidovať a upravovať svoje prostredie a vzťahy; odhadnúť svoje sily a
možnosti pomoci zvonku; učiť sa samostatne rozhodovať o svojom živote.
3) rozvíjanie schopnosti pacienta dávať spätnú väzbu – bez agresie a urážok, ako zručnosť
nutná k životu
4) rozvíjanie schopnosti pacienta vyjednávať: aby pacient mohol voliť z viacerých
možností, riadil svoj život, a vnímal viac vlastnej zodpovednost 
Opakom termínu empoverment je syndróm pomáhajúceho. Syndróm pomáhajúceho sa
prejavuje na strane psychológa ako spojenie istých rysov, vlastností osobnosti a situačného
kontextu. Výsledkom je, že pomáhajúci profesionál nekoná v záujme podpory pacienta, ale
preto aby uspokojil svoje vlastné potreby. Pomáha často nutkavo, bez vedomia svojich hraníc,
všetkým a všemocne. Prevenciou pred vznikom syndrómu pomáhajúceho je sebareflexia,
supervízia a dodržiavanie etických pravidiel.
Etika
Etické pravidlá v psychológii na Slovensku upravuje Etický kódex psychológa, ktorý vydáva
Slovenská komora psychológov. Najnovšia verzia bola publikovaná v roku 2016. Obsahuje
súbor pravidiel, ktoré usmerňujú všeobecné povinnosti psychológa, zásady poskytovania
psychologických služieb, prístup ku jedincovi a verejnosti, medzi psychológmi navzájom.
Cieľom etických pravidiel psychológov je zabezpečiť vysoký štandard profesionality, kvality
psychologických služieb a proklientského prístupu. S ohľadom na rozsah slovenského Etického
kódexu psychológa uvedieme len jeho zostručnené hlavné body a myšlienky. Kompletný
Etický kódex psychológa je možné nájsť na internetových stránkach Slovenskej komory
psychológov na tomto odkaze:
46http://www.komorapsychologov.sk/phocadownload/legislativa/2016/eticky%20kodex%20psy
chologa_v%2020160311.pdf (SKP, citované dňa 30.9.2021).
Hlavné pravidlá vplývajúce z Etického kódexu psychológov SKP:
 
Kompetencia – uvedomovanie si hraníc psychologickej kompetencie, zručností,
odborných znalostí voči pacientovi aj voči iným profesionálom, odhad profesioálnych
možností vzhľadom na problémy klienta.
 
Integrita – jednota morálnych zásad psychológa, profesionálne správania sa vo vede,
výskume aj prax  Úprimnosť, spravodlivosť, rešpekt k druhým, uvedomenie si
vlastných hodnôt, zásad a presvedčení.
 
Profesijná a vedecká zodpovednosť – prijať zodpovednosť za svoje správanie,
povinnosť konzultovať s inými odborníkmi problémy, ktoré presahujú naše možnost 
 
Odborná kompetencia a ďalšie vzdelávanie – kontinuálne sa vzdelávať,
nenárokovať si na vzdelanie alebo kompetenciu, ktorú nemám.
 
Povinná mlčanlivosti – o všetkom, čo sa pri vykonávaní svojej činnosti dozvedel, platí
to aj pre supervíziu.
 
Povinnosť objasňovať a byť svedomitý – vždy pacientovi ponúknuť informovaný
súhlas, ktorý mu objasní typ intervencie, jej rozsah, finančné podmienky, možnosti
liečby, prípadné prekážky alebo ťažkosti v jej priebehu.
 
Zásada kolegiálnej spolupráce – so zástupcami iných odvetví konať pre dobro
pacienta, rešpektovať iných psychológov a kolegov.
 
Rešpektovanie práv a dôstojnosti ľudí – rešpektovať a chrániť právo na súkromie,
ochranu informácií, sebaurčenie, nezávislosť u pacienta. Rešpekt ku kultúrnym
aj individuálnych rozdielom pacienta (vek, pohlavie, etnikum a pod.).
 
Záujem o prospech iných ľudí – využitie psychológie pre blaho, zvýšenie kvality
života druhých bez ohľadu na to, či sú to klienti, pacienti, študenti, alebo účastníci
výskumu.
 
Sociálna zodpovednosť – uvedomenie si zodpovednosti voči komunite, spoločnosti,
podpora legislatívy.
47Priestupky voči etickým princípom sú žalovateľné zo strany pacientov.
5.5 Súhrn
Klinická psychológia pokrýva široké spektrum psychologických tém. Orientuje sa najmä na
možnosti pomoci a psychologickej starostlivosti o pacientov, ktorí trpia fyzickým alebo
psychickým ochorením. Klinický psychológ môže pracovať s deťmi, dospelými, ako aj
seniorm  Pôsobenie klinického psychológa je preto veľmi pestré, dynamické a zaujímavé. Na
druhej strane, pri výkone tejto profesie treba mať na pamäti: “Všetci, ktorí sa profesijne hlásia
k pomoci iným ľuďom, by mali vedieť, že každodenné stretávanie s biedou, bolesťou,
nevedomosťou, sociálnym zlyhaním v nich bude nastoľovať závažné psychologické tlaky, ktoré
môžu viesť k prejavovaniu tieňových kvalít“ (Géringová, 2011, s. 20). Preto by mal každý
klinický psychológ bezpodmienečne dodržiavať etické zásady psychologickej profesie.
486. Klinicko – psychologické vyšetrenie
Klinicko-psychologické vyšetrenie pacienta sa niekedy automaticky zameriava len na
použitie psychodiagnostických metód. Toto vnímanie však podstatne zužuje úlohu klinického
psychológa len na rolu psychodiagnostika. Preto sa v tejto kapitole zameriame nie len na
predstavenie kategorizácie psychodiagnostických techník ale celkovú koncepciu klinicko-
psychologického vyšetrenia. Pacienti sa na klinického psychológa obracajú často so zdanlivo
jednoduchými otázkam  Napríklad chcú vedieť, prečo sa ich syn nespráva dobre v škole, alebo
ich zaujíma či dokážu prekonať svoju úzkosť. Tiež sa pýtajú, či je správanie ich dieťaťa ešte
normálne, alebo prečo sa im nedarí v jeho výchove. Už tieto otázky nám naznačujú, že klinicko-
psychologické vyšetrenie má smerovať k určitému cieľu. Tým cieľom nie je len zodpovedanie
otázky pacienta, ale aj zamyslenie sa nad tým, čo pacientovi zodpovedanie jeho otázky prinesie
– zoberie.
Po preštudovaní tejto kapitoly budete:
1. vedieť z akých zdrojov získavať informácie o pacientovi,
2. poznať kroky klinicko-psychologického vyšetrenia,
3. poznať ciele psychologického rozhovoru,
4. vedieť na aké oblasti sa zameriavať pri získavaní anamnézy,
5. ovládať rozdiely medzi klinickými a testovými metódami psychodiagnostiky,
6. poznať základné delenie psychodiagnostických testových metód,
7. vedieť ako formulovať klinicko-psychologický nález.
6.1 Zdroje informácií o pacientovi
Psychologický rozhovor je najdôležitejším zdrojom informácií o pacientov  Je
nevyhnutnou súčasťou každého klinicko-psychologického vyšetrenia. V rozhovore získavame
najmä všeobecný prehľad o probléme jedinca, jeho históriu, priebeh a súčasný stav.
Dozvedáme sa aj potrebné informácie, ktoré súvisia s problémom. Praško a jeho
spolupracovníci (2007) uvádzajú, že psychologický rozhovor pri psychologickom vyšetrení sa
49zameriava na tieto dve základné oblasti: 1) popis súčasného stavu, 2) vznik a doterajší priebeh
problému.
1) Popis súčasného stavu: je vhodné začať požiadaním pacienta o popis posledného
prípadu, alebo situácie, kedy sa problém objavil: „Pokúste sa, prosím, detailne popísať
poslednú situáciu, kedy sa objavilo, to čo Vás tráp “. Vďaka tomu získame konkrétny
obraz problému. V prípade, že s tým má jedinec problém, môžeme ho inštruovať, nech
si zavrie oč 
Následne formulujeme otázky týkajúce sa konkrétnych príznakov: „Čo ste v danej chvíli
robili?“, „Čo ste prežívali vo svojom vnútri?“, „Čo vám vírilo hlavou?“. Zaujímať nás
môže aj frekvencia: „Ako často/ dlho?“, „Na stupnici od 1 po 10 ohodnoťte závažnosť
ťažkostí.“. Pýtame sa aj na okolnosti, kontext, kedy sa problém objavuje. Či sa stav
zhoršuje napríklad v prítomnosti nejakých osôb, alebo v špecifickej situác  APA (2006)
odporúča, že rozhovor o probléme by mal obsahovať aj túto otázku: „Popíšte vonkajšie
podnety, ktoré zhoršujú problém.“ (APA, 2006; Othmer & Othmer, 2002).
Zaujímame sa aj o dôsledky problému. Sústredíme sa na doterajšie snahy jedinca
o riešenie problému: „Čo ste už vyskúšali, aby sa problém vyriešil?“. To nám poukazuje
na motiváciu jedinca, tiež nám to dáva informáciu o tom, čo už vyskúšal, čo fungovalo
a čo nie. Aby sa náhodou nestalo, že s ním budeme preberať riešenie, ktoré vyskúšal
a nemalo úspech. Tu je dôležité sa tiež dopytovať, prečo si myslí, že to nefungovalo.
Popis aktuálnych ťažkostí vytvára podklad pre prvú fázu diagnostického procesu
pomocou testov. Preto je tu priestor dopytovať sa aj otázky poukazujúce na konkrétnu
diagnózu. Napríklad u depresívneho pacienta nás môže zaujímať, či sa jeho zlá nálada
a nechuť niečo robiť objavuje aj ráno. Alebo či má problém so zaspávaním. Zaujímame
sa aj o udržujúce a sprievodné premenné.
2) Vznik a doterajší priebeh problému: mapuje históriu pacientových ťažkostí: „Čo
predchádzalo vzniku problému?“, „Kedy sa problém objavil prvýkrát?“, „Čím bolo toto
obdobie špecifické?“, „Ako sa problém ďalej vyvíjal?“, „Akú liečbu v súvislosti
s problémom podstúpil?“. Môžeme sa zaujímať aj o výnimky z prípadu: „Popíšte
bezproblémové obdobie?“. Ukazujeme tým pacientovi, že mu nie je zle stále a vždy.
Nápomocná je aj otázka na zvládanie, ktorá poukazuje na schopnosť pacienta
50prekonávať prekážky: „Popíšte situáciu, ktorá sa vám zdala náročná, avšak nakoniec
ste sa s ňou vysporiadal  Ako ste to zvládli?“.
Cieľ rozhovoru sa líši prípad od prípadu. Treba sa snažiť o frakcionovaný rozhovor, kedy
získavame informácie nie jednorazovo, ale minimálne z dvoch stretnutí. Umožní nám to
sledovať dynamiku problému. Rozhovor je po formálnej stránke pomerne voľný, nedirektívny,
nenásilne prechádzame od témy k téme. Rešpektujeme pacienta.
Okrem psychologického rozhovoru je možné získať informácie o pacientovi aj z týchto
zdrojov:
Lekárska a iná dokumentácia: ponúka výsledky doteraz realizovaných medicínskych
vyšetrení; poskytnutej farmakologickej liečbe (najmä psychiatrickej); informácie od
zdravotníckeho personálu; iné psychologické správy.
Informácie zo sociálneho prostredia: informácie, ktoré nám poskytnú rodinný príslušníci,
ak je to možné, s ohľadom na rešpektovanie súkromia pacienta. Informácie od rodiny sa zvyknú
nazývať tiež heteroanamnéza.
Pozorovanie pacienta: je dobré si na pacientovi všimnúť:
 
celkovo pacienta (sympatia – antipatia, estetický dojem, či je simplexný, integrovaný,
kultivovaný, solídny, úprimný, zaujímavý),
 zjav (postava, maskulinita – feminita, zdravie, mladosť, upravenosť, účes, odev)
 motorika (držanie tela, pantomimika, mimika, nepokoj, tiky),
 reč (tempo, kvantum, chyby, slovník, hlas),
 emotivita (eufória – smútok – depresia, vzrušenie – pokoj, podráždenosť, apatia,
rezignácia, zúfalstvo....),
 
správanie sa k examinátorovi (kontakt, zhovorčivosť, závislosť – nezávislosť, hostilita,
tréma, zdôverovanie sa),
 
správanie sa pri testovom vyšetrení (kontakt, záujem, ambície, obavy, únik, frustrácia,
kapitulácia, vytrvalosť, dôslednosť).
51Je dôležité si všímať aj prvé reakcie pacienta. Či je napríklad kľudný alebo neistý, či unavený
alebo úzkostný. Dojem „zo vzhľadu“ je diagnosticky cenný a často určuje to, ako ďalej
s jedincom komunikujeme. Pozor však na nekritické dôsledky prvého dojmu.
Anamnéza: často plní nielen informačnú, ale už aj intervenčnú úlohu, nakoľko vedie
pacienta k utriedeniu si informácií o jeho živote a istému náhľadu (Mydlíková, Gabura,
Schavel, 2002). Najviac pripomína psychiatrické vyšetrenie. V prípade rozhovoru vo výskume
reprezentuje získavanie demografických údajov. Anamnestický rozhovor sa zameriava na
oblasti, ktoré opisuje tabuľka 4. Je na odborníkovi, aby sa na základe problému v rozhovore
pýtal len na istú oblasť anamnézy. To znamená, že môže istej oblasti anamnézy venovať viac
pozornosti, inú vypustiť, prípadne doplniť nový okruh anamnestických údajov, ktorý v tabuľke
nie je uvedený. Odpovede na otázky týkajúce sa anamnestického rozhovoru pacient dobre
pozná, preto sú dôležité najmä pre psychológa. Treba mať na pamäti, že anamnestické údaje
získané od pacienta môžu byť nespoľahlivé, lebo je bežné, že pacienti môžu skresľovať
skutočnosť.
Tabuľka 4 Oblasti anamnestického rozhovoru (spracované podľa Praško a kol.:, 2007; Kind,
1997 )
AnamnézaSledované témy
Rodinná anamnéza- familiárny výskyt telesných a duševných
ochorení
- psychické problémy rodinných príslušníkov
- liečba rodiny u psychiatra
- problémy s alkoholom v rodine
- samovražedný pokus v rodine
- povaha matky a otca
- spomienky na detstvo
- popis súrodencov
- súčasné vzťahy v rodine
Osobná anamnéza
- prekonané ochorenia, operácie úrazy
52- súčasné lieky
- návšteva psychiatra, neurológa
- pravidelné sledovanie u nejakého lekára
špecialistu
- povaha v detstve a v dospelosti
- vývinové medzníku psychomotorického
vývinu (u detského pacienta)
- nadväzovanie vzťahov s vrstovníkmi
- súčasné a minulé priateľstvá
- obdobie, keď sa cítil spokojný
- čo robí jedinec sám, nezávisle od rodiny/
priateľov
Školská a profesionálna anamnéza
- vychodené školy
- úspešnosť v škole
- profesionálna kvalifikácia
- minulé a súčasné profesie
- zmena zamestnania a dôvod
- spokojnosť v zamestnaní
- vzťahy s kolegami
- spokojnosť s aktuálnym zamestnaním
Sexualita, partnerské vzťahy a manželstvo
- sexuálne skúsenosti v detstve a mladosti
- sexuálne partnerstvá
- manželstvo a sexualita
- mimomanželský pomer
- deviácie
- spokojnosť so sexuálnym životom
- čo by chcel v sexuálnom živote zmeniť
Záujmy a hodnoty
- súčasné záujmy a koníčky
- frekvencia vykonávania záujmov
53- záujmy pred problémom
- hierarchia hodnôt
- postoj k politike
Plány do budúcnosti
- plány do budúcnosti
- želané zmeny v budúcnosti
- ak by bol bez problému, čo by si prial do
budúcnosti
Získavanie anamnestických údajov môže byť realizovaný formou štruktúrovaného
rozhovoru, kedy vyšetrovaný odpovedá v rozhovore na pripravené otázky. Taktiež môže
pacient vyplniť anamnestické informácie do dopredu pripraveného formulára.
6.2 Priebeh klinicko-psychologického vyšetrenia
Predstavíme orientačnú odporúčanú štruktúru klinicko-psychologického vyšetrenia
v jednotlivých postupných krokoch:
1. Predbežné štúdium dokumentácie – aby sme získali ako taký obraz o pacientov 
Najlepšie je realizovať štúdium dostupnej dokumentácie ešte pred samotným stretnutím
s pacientom. Treba však myslieť aj na to, že prečítanie dokumentácie pred sedením môže
vplývať naše vnímanie pacienta.
2. Nadviazanie a udržanie kontaktu – Pri prvom kontakte je dobré, aby správanie
psychológa bolo čo najľudskejšie. Preto treba myslieť na dôstojnosť pacienta, pozvať ho
dnu, vyhnúť sa začiatku rozhovoru o probléme „medzi dverami“. Nasleduje podanie
ruky (zdroj informácií o aktuálnom emocionálnom stave jedinca) a vzájomné
predstavenie sa. Treba si dať pozor na to, aby sme si zapamätali meno pacienta a tiež
naše predstavenie bolo jasné a zrozumiteľné. Prípadne mu môžeme odovzdať aj vizitku
s našim menom a kontaktom na nás.
Usadenie pacienta a krátky uvítací rozhovor. V prípade usadenia je dobré pacientovi
naznačiť, kde sa má posadiť, avšak nechať na neho, nech si vyberie pre neho vhodné
54miesto. Uvítací rozhovor = small talk slúži na „roztápanie ľadov“. Preto je dobré začať
krátkym rozhovorom na jednoduchú, neutrálnu tému.
Nasleduje objasnenie dôvodu stretnutia, teda hlavnej témy rozhovoru a následnej
psychodiagnostiky. V rámci privítania a úvodných informácií je dobré pacientovi
zverejniť aj dĺžku trvania stretnutia, charakter práce psychológa a objasniť prípadné
nejasné predstavy o forme pomoc  Ozrejmiť cieľ stretnutia a podstatu spolupráce. Touto
etapou si získavame pacienta k spoluprác 
3. Samotný psychologický rozhovor – opísané predchádzajúcej podkapitole.
4. Radenie psychodiagnostických techník – psychodiagnostické techniky je vhodné
zaradiť do vyšetrenia až po aspoň krátkom rozhovore s pacientom. Špecificky u detského
pacienta je vhodné začať kresebnými psychodiagnostickými metódam 
5. Ukončenie vyšetrenia – je dobré ukončiť vyšetrenie s pozitívnym emocionálnym
nábojom. Snažíme sa poukázať na niečo dobré u pacienta. Predstavíme výsledky
vyšetrenia, pričom tie najzávažnejšie komunikujeme citlivo. Pokiaľ je to možné,
informujeme pacienta o ďalšom priebehu pomoci alebo možnostiach nadväzujúcej
odbornej intervencie (napr. možnosť navštíviť psychiatria, začať psychoterapiu)
Vyjadrujeme sa zrozumiteľné, nie je dobré sa skrývať za odborný žargón. Výsledky
vyšetrenia je dobré prezentovať vo forme praktických dôsledkov (napr. aké obmedzenia
môže očakávať v práci). Vyslovenie psychiatrickej diagnózy nechávame na psychiatra.
6.3 Psychodiagnostika
Psychodiagnostika je aplikovaná psychologická disciplína, ktorej predmetom je
pozorovanie,
meranie
a následná
interpretácia
získaných
výsledkov.
Cieľom
psychodiagnostiky je zisťovanie a meranie psychických vlastnosti a stavov, konečné
stanovenie alebo upresnenie diagnózy (Svoboda, Humpolíček, & Šmotek, 2013). Výsledkom
psychodiagnostického vyšetrenia môže byť aj diferenciácia individuálnych charakteristík
a dynamických zmien jednotlivca. Psychodiagnostika je jedna z najdôležitejších činností
klinického psychológa. Jej realizácia predpokladá použitie špeciálnych psychologických
55metód: klinických a testových. V súčasnosti dominuje pozitívna podoba psychodiagnostiky,
ktorej cieľom je odhad mentálnych a osobnostných rezerv jedinca.
Etapy psychodiagnostického vyšetrenia
Psychodiagnostické vyšetrenia sa skladá z týchto etáp (Svoboda, Humpolíček, & Šmotek,
2013):
1) formulácia problému, kladenie otázok, stanovenie hypotéz
2) výber adekvátnych metód – výber psychodiagnostických metód a postupov sa odvíja
od:
a) princíp overovania teórie (napr. predpokladám organické poškodenie)
b) princíp zodpovedania otázky (pacient poslaný iným lekárom a ten kladie otázku)
c) princíp vylúčenia diagnózy (vylučujem čo pacientovi nie je)
d) princíp času a možností ďalšieho stretnutia
e) individuálna voľba nástrojov zohľadňujúca vek, somatickú diagnózu (napr. ak
nepočuje), mentálnu retardáciu
3) vlastné vyšetrenie realizované dvoma skupinami metód:
Klinické metódy – sú orientované na poznanie konkrétneho indivídua v jeho
celistvosti a jedinečnost  Zachytávajú jedinca v dynamike vývinu a ponúkajú o ňom
celkový obraz. Získané dáta majú skôr kvalitatívny charakter. Zaručujeme tu
diagnostický rozhovor, pozorovanie, získavanie anamnestických údajov, hodnotenie
spontánnych výtvorov pacienta.
Testové metódy– použitie štandardizovaných testov, ktoré sú psychometricky
podložené a sú psychometricky overené. Testové metódy nie je možné používať
samostatne bez klinických metód. Testy dopĺňajú, upresňujú, objektivizujú poznatky
získané z klinických metód; používajú cielené nástroje, ktoré umožňujú posúdenie
výkonu, vlastností, správania.
4) vyhodnotenie získaných dát, ich interpretácia a tvorba diagnózy – diagnóza od
psychológa nemusí mať charakter konkrétneho ochorenia, preto môže mať podobu:
a) určenia stupňa vývinu; b) stanovania príčin odchýlky od normy; c) určenia
56individuálnych špecifík osobnosti; d) určenia príčin individuálnych rozdielov; e)
odhadu prognózy alebo predikcie.
Diagnóza má význam:
- keď má zmysel, aby bol človek liečený,
- keď umožňuje lepšie pochopenie druhého a lepšie dorozumenie sa s iným
zdravotníkom,
- keď má v živote pacienta primerané miesto (diagnóza sa pre neho nestane
ústredným ospravedlnením, alebo prostriedkom na získanie niečoho,
5) formulácia záveru a tvorba psychologického nálezu, návrh opatrení.
Testové metódy psychodiagnostiky
Pre používanie a administráciou psychodiagnostických testov je nutné, aby psychológ
poznal jednotlivé psychické poruchy a ich symptómy. Na základe toho následne volil výber
a zameranie psychodiagnostických testov. Napríklad ak viem, že sprievodným symptómom
hyperkynetickej poruchy je porucha pozornosti, budem sa zameriavať na diagnostikovanie
pozornost  Taktiež je dobré mať skúsenosť s administráciou testu, teda vedieť ako s ním
pracovať, ako jednotlivé úlohy zadávať pacientov  Je veľmi dobré mať vybrané testy
vyskúšané aj na sebe. Mať vedomosť pre akú vekovú skupinu sú testy určené. Napríklad nemá
význam dávať test pre deti do 8 rokov starším študentom, lebo nebude meranie prevedené
správne.
Poznať
tiež
somatické
problémy
pacienta,
ktoré
by
mohli
ovplyvniť
psychodiagnostiku alebo priamo determinovať výber testu. Napríklad ak pacient nosí okuliare
na čítanie, je dobré aby ich mal počas vyšetrenia. Alebo ak je pacient nepočujúci, je potrebné
očakávať, že bude mať problém porozumieť verbálnym testovým metódam. Je vždy lepšie byť
prítomný pri administrácii testu, lebo ho vieme pozorovať. Možnosť pracovať a interpretovať
psychodiagnostické testy je viazaná na ukončený magisterský stupeň štúdia psychológie.
Zoznam aktuálnych slovenských psychodiagnostických testov je možné si pozrieť na stránke:
https://psychodiagnostika.sk/.
57V odbornej literatúr môžeme nájsť viaceré možnosti klasifikácie alebo triedenia testových
metód
psychodiagnostiky,
my
uvedieme
triedenie
spracované
podľa
www.
psychodiagnostika.sk; Svoboda, Humpolíček, & Šmotek (2013):
a) VÝKONOVÉ TESTY
1. testy inteligencie
jednodimenzionálne: vychádzajú z teórie všeobecnej inteligencie, preto merajú
inteligenciu ako celok, napr. Kohsove kocky, Ravenove štandardné matice;
komplexné: pozostávajú z viacerých subtestov, merajú viacero komponentov
inteligencie, napr. Wechslerove skúšky inteligencie, Kaufmanova hodnotiaca batéria pre deti;
2. testy špeciálnych schopností a jednotlivých psychických funkcií
testy jednotlivých psychických funkcii: testy na meranie úrovne pamäti, pozornosti,
napr. Názorové rady, Test kognitívnych schopností, Test koncentrácie pozornosti;
test špeciálnych schopností: skúšky kreativity, skúšky verbálnych a matematických
schopností, napr. Urbanov figurálny test tvorivého myslenia;
testy vedomostí: napr. Skúška vedomostí predškolských detí.
b) TESTY OSOBNOSTI
1. objektívne testy osobnosti – nazývajú sa aj performačné skúšky, Objektívne testy osobnosti
sú konštruované na zisťovanie osobnostných charakteristík jedinca, kedy je vyšetrovaná osoba
vystavená úlohám alebo situáciám, pri ktorých riešení sa v jej správaní prejavia jej osobnostné
rysy (Svoboda, Humpolíček, Šmotek, 2013). Napr. Stroopov Color-Word-Test, Zrkadlové
kreslenie;
2. dotazníky – reprezentujú sebavýpoveďové hodnotenie jedinca, sú závislé od ochoty jedinca
prezradiť niečo o sebe a miere jeho vlastných informácií o sebe, nevýhodou je, že človek môže
zavádzať v odpovediach.
jednorozmerné: dotazníky merajúce len jeden rys alebo aspekt osobnosti, napr. Škála
klasického strachu, sociálne-situačnej anxienty a trémy – KSAT, Neurotický dotazník
N-5, Škála rodinného prostredia;
viacrozmerné: snažia sa o zmapovanie osobnosti v čo najširšom kontexte, napr.
Dotazník interpersonálnej diagnózy – ICL, Bellov dotazník prispôsobivosti, MMP 
58d) PROJEKTÍVNE METÓDY
Projekcia je proces kedy vyšetrovaná osobnou v reakcii na špecifické podnety (napr. machule)
premieta svoje vnútorné obsahy navonok.
1. asociačné projektívne metódy osoba reaguje na stimul, napr. Rorschachov test, Hand test;
2. konštruktívne projektívne metódy – človek má niečo vytvoriť, napr. Tematický apercepčný
test, Sceno test, Test sveta;
3. doplňovacie projektívne testy – doplniť vetu, podnet, napr. Test doplňovania viet;
4. projektívne meódy výberu a radenia – osoba vyberá podnety podľa preferencie, napr.
Luscherova klinická diagnostika, Farebný pyramídový test;
5. kresebné projektívne metódy – projekcia pomocou kresby, napr. Baum test, Kresba
začarovanej rodiny.
6.4 Klinicko-psychologický nález
Posledným krokom klinicko-psychologického vyšetrenia je tvorba psychologického nálezu. Nález
by mal interpretovať zistenia, výsledky klinických a testových psychodiagnostických metód. Jednotlivé
získané informácie by mali byť syntetizované do jedného zmysluplného a pre adresáta zrozumiteľného
celku (lekár, učiteľ, iný psychológ). Klinicko-psychologický nález je súčasťou zdravotnej dokumentácie
pacienta, preto treba nález formulovať opatrne s dôrazom na jej možný dosah. Môže byť výsledkom
jednorazového stretnutia s pacientom alebo dlhodobej spolupráce. Môže sa zameriavať na jednotliví
dielčiu časť psychiky pacienta, alebo prinášať obraz o pacientovi ako celku. Psychologický nález slúži
ako podklad pre prácu iných psychológov, je zdrojom informácií pre lekárov, slúži ako spätná väzba pre
vyšetrujúceho psychológa.
Psychologický nález obsahuje tieto dva druhy údajov:
a)
faktické
informácie:
anamnestické
údaje,
popis
z pozorovania,
výsledky
psychodiagnostických testov,
b)
interpretačné informácie: porovnávanie, kategorizácia z faktických dát, psychologické
predikcie a závery.
Psychologický nález pozostáva z týchto častí:
591.
Osobné údaje pacienta (meno, priezvisko, dátum narodenia a vek, adresa a telefón, číslo
zdravotnej poisťovne)
2.
Účel vyšetrenia a dátum vyšetrenia
3. Použité psychodiagnostické metódy
4. Informácie z anamnézy + súhrn doterajšieho vývinu problému (výťah z chorobopisu, údaje o
doterajšej liečbe, pôvodná diagnóza, zdravotný stav)
5. Aktuálne ťažkosti pacienta, pozorovanie, špecifiká jeho prejavu, komunikácie, prístup
k vyšetreniu
6. Výsledky použitých techník - vyjadrenie sa k jednotlivým psychologickým charakteristikám
vo vzťahu k účelu vyšetrenia
7. Záver klinicko-psychologického vyšetrenia je najčítanejšia časť psychologického nálezu.
Preto má byť jasný a zrozumiteľný. Má priniesť odpoveď na účel vyšetrenia. Súčasťou nálezu
bývajú aj najdôležitejšie interpersonálne vzťahy a ich povaha, osobnostné dispozície,
kognitívne charakteristiky (IQ, percepcia), psychopatologické symptómy a prejavy. Okrem
toho má byť zakončený odporúčaním pre ďalší postup, intervenciu alebo diagnostiku.
6.5 Súhrn
Prevedenie klinicko-psychologického vyšetrenia si vyžaduje prax. Predpokladá skĺbenie viacerých
profesionálnych zručností ako je aktívne počúvanie, empatia, vedenie psychologického rozhovoru,
pozorovanie alebo psychodiagnostika. Preto počas štúdia psychológie nepremeškajte a nepremárnite
príležitosť trénovať si psychologické vyšetrenie. Častou otázkou od študentov, ktorú dostávam, keď
vyučujem túto tému je, či je možné si robiť zápis počas stretnutia s pacientom. V tejto súvislosti
odporúčam robenie si jednoduchých heslovitých poznámok počas sedenia. Dodatočná registrácia
informácii po vyšetrení vedie k tomu, že strácame až 60% informácií. Je však dôležité pacienta
upozorniť, že si poznámku počas rozhovoru ideme robiť a zapisovať si ich tak, aby sa nestrácal kontakt
s pacientom.
607. Výskum v klinickej psychológii
Cieľom klinickej psychológie je poznávanie pacienta v jeho bio-psycho-sociálnych
súvislostiach, na kontinuu zdravie a choroba. Preto je nevyhnutnou súčasťou klinickej
psychológie ako vedeckej disciplíny aj výskum poznatkov a javov, využiteľných pri
diagnostike a liečbe duševných porúch. Napriek tomu sa stáva, že absolventi štúdia psychológie
chcú čo najrýchlejšie na výskum, metodológiu alebo štatistiku po štúdiu zabudnúť. Avšak
Americká psychologická asociácia už v 40 rokoch 20. storočia zdôrazňovala, že výskum a jeho
kvalitné prevedenie je neoddeliteľnou súčasťou klinickej praxe psychológa.
Realizovanie výskumov a publikovanie výsledkov prináša autorovi – klinickému
psychológovi nasledovné:
•ponúka svoje zistenia širšiemu okruhu záujemcov,
•otvára sa kritike, diskusii ale aj spolupráci s inými kolegami,
•získava podnety pre ďalší výskum, ale sa aj zviditeľňuje,
•sleduje najnovšie poznatky v danej oblasti,
•odborne rastie.
7.1 Výskum založený na dôkazoch vz. pseudoveda
Výskum v oblasti medicíny a aj psychológie čelí v súčasnosti veľkej výzve. V duchu hesla
„publikuj alebo zomri“ sa viacerí vedci utiekajú k neetickým praktikám výskumu alebo
rýchlym bezproblémovým publikáciám v „predátorských“ časopisoch. Príkladom takého
konania bola štúdia egyptských vedcov o účinkoch lieku Ivermectin na liečbu COVID-19, ktorá
bola sfalšovaná (Bryant et al., 2021). Preto je veľmi dôležité pre klinických psychológov vedieť
rozoznať, ktoré výsledky a zistenia sú vedecké, naopak ktoré sa len na vedeckosť hrajú a sú
pseudovedecké.
Pseudovedecké štúdie a výsledky majú tieto spoločné znaky (Hajduk, 2020):
 absentuje testovanie vedeckých hypotéz,
 spoľahlivosť dát je otázna, metodológia je nevedecká,
61 ignorujú výsledky iných prác pri tvorbe teoretickej časti štúdie aj diskusii,
 spoľahlivosť výsledkov sa dokladuje na základe „autority“ - obyčajne zakladateľa
terapeutického smeru alebo objaviteľa liečebného postupu,
 absentujú vedecké citované zdroje a prehľadný zoznam literatúry,
 článok neprešiel nezávislým recenzným konaním,
 diskusia neobsahuje limity štúdie,
 štúdia ponúka jednoznačné odpovede na problémy, na ktoré súčasné vedecké autority
nevedia odpovedať.
Nekritická aplikácia pseudovedeckých zistení sa v klinickej psychologickej praxi prejavuje
(Hajduk, 2020):
 
preferenciou neoverených až bizarných psychoterapeutických postupov pri liečbe
stresu a traumy,
 používaním psychodiagnostických testov, ktoré nie sú psychometricky overené,
 používaním psychodiagnostických testov, ktoré majú zastarané normy,
 odporúčaním herbálnej medicíny pri liečbe depresie a úzkosti,
 odporúčaním liečebných postupov z kníh pre osobný rozvoj.
Výskum založený na dôkazoch integruje všetky dostupné dôkazy z konkrétnej
psychologickej oblasti, porovnáva jednotlivé zistenia od rôznych autorov, preveruje uvádzané
dáta a výsledky, podrobuje ich kritike a klinickej expertíze. Cieľom výskumu založeného na
dôkazoch je ponúknuť také závery a odporúčania pre prax, ktoré sú založené na aktuálnych
vedeckých zisteniach. Aby ste sa vedeli zorientovať v množstve vedeckých publikácií a ich
kvalite, na obrázku 2 uvádzame hierarchicky odstupňované výskumné publikácie na základe
ich kvality. Vrchol pyramídy tvoria postupy s najsilnejšou empirickou validitou,
spoľahlivosťou. Jednotlivé typy štúdií z obrázka 2 budú predstavené v nasledujúcom texte v
podkapitole: 7.2 Podoby výskumov v klinickej psychológ 
Aby aj Váš výskum spĺňal požiadavky výskumu založeného na dôkazoch je najlepšie, keď
zberu dát predchádza intenzívne štúdium literatúry a dostupných zistení v danej oblast 
Následné štúdium Vás nasmeruje k formulácii hypotéz, ktoré je potrebné overiť. V klinickej
praxi je možné sa stretnúť aj s výskumami, ktoré boli realizované len na základe pozorovania
62istého javu, avšak neboli spojené s predchádzajúcim štúdiom odborných publikácií. Postup len
na základe skúsenosti však môže priviesť výskumníka k tomu, že bude skúmať jav, ktorý je
v literatúre dobre známy a vysvetlený.
Metaanalýza
Experimenty
Observačné štúdie
Kazuistika
Názory autorít
Obrázok 2 Hierarchizácia empirickej evidencie štúdií (Hajduk, 2020, s. 14)
7.2 Podoby výskumov v klinickej psychológii
V klinickej psychológii môžete natrafiť na špecifické typy výskumných plánov
a metodologických riešení. V nasledujúcom texte si bližšie predstavíme kazuistiku, observačné
štúdie a metaanalýzy.
Názory autorít: v histórii klinickej psychológie bola spoľahlivosť vybraných teórií
podložená len na základe autority jej autora (napr. Freudova teória nevedomia). Avšak rokmi
boli publikované viaceré vedecké dôkazy, ktoré viaceré teórie takto vytvorené, napriek ich
popularite, spochybnili alebo vyvrátil  Príkladom je teória psychosexuálneho vývinu Freuda,
ktorá sa radí medzi historické, ale už dávno prekonané učenia.
Kazuistika: má dlhú tradíciu. Kazuistikami sa začala písať história klinickej psychológie.
Napríklad učenie Freuda je postavené na základe štúdií špecifických prípadov jeho pacientov
(napr. Anna O). Kazuistiku je možné definovať ako intenzívne štúdium jedného prípadu. Tým
jedným prípadom môže byť osoba, ale aj rodina, skupina. Kazuistika ponúka podrobné
informácie o prípade vo forme narácie. Opisuje najmä špecifiká, jedinečnosť alebo zvláštnosti
63určitých
vybraných
prípadov.
Kazuistiky
sa
používajú
hlavne
v psychoterapii
a neuropsychológ  Nevýhodou kazuistík je ich nemožnosť zovšeobecnenia záverov.
Observačné štúdie: na rozdiel od laboratórneho výskumu nie je možné väčšinu javov
v klinickej psychológii navodzovať experimentálne (napr. výskum traumy), preto sú v klinickej
psychológii populárne observačné štúdie, ktoré skúmajú charakteristiky špecifickej klinickej
populácie (napr. koreláty kvality života u pacientov s depresiou). Medzi observačné výskumy
zaraďujeme prierezové štúdie, case-control štúdie a kohortové výskumy.
a) Prierezové štúdie sú najčastejším typom observačných štúdií. Analyzujú premenné,
ktoré majú vzťah k danému javu. Preto sú typom korelačného výskumu. Ponúkajú
informácie o prevalencii javov, avšak nedokážu odhaliť príčinnosť javov (napr.
ponúknu výsledok že obezita súvisí s vyšším príjmom kalórií). Výskumy realizované
ako bakalárske alebo magisterské práce majú najčastejšie charakter prierezových štúdií.
b) Case-control štúdie – porovnávajú skúmanú populáciu s kontrolnou skupinou. Tým
pomáhajú odhaliť najmä rizikové alebo pretektívne faktory (napr. porovnanie
zdravotného stavu v skupine pacientov s depresiou, ktorí podstupujú psychoterapiu, so
skupinou depresívnych pacientov bez terapie). Sú retrospektívne a vhodné na skúmanie
raritných javov, ako je väčšina tém klinickej psychológie a psychopatológie.
c) Kohortné štúdie – typ longitudinálneho skúmania, kedy sledujeme špecifický jav
opakovane, v priebehu určitého časového obdobia. Sledovanie musí byť zrealizované
minimálne dva krát. Pomáha identifikovať javy, ktoré vedú k poruche alebo zhoršujú
určitý problém (napr. vývin nadužívania návykových látok od pubescencie do
dospelosti).
Metaanalýza: ponúka systematický prehľad zistení už realizovaných štúdií. Výskumník
zbiera, syntetizuje, porovnáva a sumarizuje dostupné zistenia a výsledky k danej téme.
Následne ich podrobuje metaanalýze ako štatistickej procedúre. Metaanalýza ponúka vysoko
odborné závery a odporúčania, ktoré vychádzajú z porovnaní a systemizácie výsledkov
množstva realizovaných štúdií v danej oblast 
Výskumný súbor v klinickej psychológii: v klinickej psychológii je bežné, že výskumník
nemôže skúmať všetkých členov populácie, ktorá ho zaujíma. Získavanie účastníkov pre
64klinický výskum je náročné a zdĺhavé. S ohľadom na toto špecifikum sa v observačnom
výskume odporúča minimálne 30 účastníkov v skupine.
7.3 Etika v klinicko-psychologickom výskume
Aj výskum v klinickej psychológii má svoje špecifické etické zákonitosti najmä s cieľom
ochrániť dobro, práva, dôstojnosť a zdravie skúmaných osôb. Obzvlášť dôležité je to
v klinickom výskume, kde môžu byť účastníci výskumu zo skupín obzvlášť zraniteľných osôb
(deti, zdravotne znevýhodnení, psychiatrickí pacienti). Klinicko-psychologický výskum sa
zvykne zameriavať na problematiku psychických problémov a porúch, preto je jeho
nevyhnutnou etickou súčasťou taktiež informovanie účastníkov o tom, kde je možné vyhľadať
odbornú psychologickú pomoc alebo poradenstvo (napr. výskum zameraný na prevalenciu pitia
u vysokoškolákov v závere uvádza kontakty na inštitúcie, ktoré pracujú so závislými).
Etická komisia
S ohľadom na spomenuté etické špecifiká klinicko-psychologického výskumu je vhodné,
aby bol výskum ešte v čase pred spustením posúdený etickou komisiou. Etické komisie sú
nezávislé orgány, ktoré pôsobia najčastejšie v nemocniciach, iných zdravotníckych
organizáciách a na univerzitách. Ich cieľom je posudzovať etickosť predložených výskumných
projektov najmä so zreteľom na ochranu práva, dôstojnosti a zdravia budúcich respondentov.
Etická komisia zhodnocuje možné benefity a potenciálne riziká. Povinnosťou výskumníka je
získať povolenie od etickej komisie už v čase pred zberom dát, pretože väčšina odborných
časopisov vyžaduje toto potvrdenie ako doklad k publikovaniu štúdie.
Informovaný súhlas
Súčasťou každého výskumu by mal byť informovaný súhlas. Predkladáme ho účastníkom
výskumu ešte pred začatím výskumu. Informovaný súhlas informuje účastníkov o všetkých
okolnostiach výskumu. Preto má obsahovať dostatok informácií k tomu, aby sa účastník
slobodne rozhodol, či bude súčasťou výskumu alebo nie.
Informovaný súhlas by mal mať tieto body (Hajduk, 2020):
65 cieľ výskumu
 popis procedúr (dotazník, experiment)
 riziká a nepríjemnosti spojené s výskumom (napr. nepríjemné pocity vyvolané
otázkami vo výskume)
 ekonomické aspekty (napr. odmena za účasť vo výskume)
 spôsob nakladania s osobnými a citlivými údajmi (napr.: „Účasť na výskume je
anonymná, osobné informácie budú prekódované do čísel“)
 dobrovoľnosť participácie a možnosť ukončenia účasti (napr.: „Účastník výskumu
môže kedykoľvek z výskumu odstúpiť.“)
 otázky a ďalšie informácie (napr.: „V prípade otázok sa môže obrátiť na..“)
 kontakt na zodpovednú osobu alebo inštitúciu
Formálne má byť informovaný súhlas koncipovaný tak, aby mu potencionálny účastník
rozumel. V prípade anonymizovaného výskumu sa nevyžaduje podpis účastníka. Zväčša sa tam
uvádza formulka: „Účastník svojou účasťou vo výskume potvrdzuje oboznámenie sa
s informovaným súhlasom.“. V prípade detského a dospievajúceho účastníka výskumu musí
jeho zákonný zástupca udeliť súhlas s účasťou dieťaťa na štúd 
7.4 Súhrn
Súčasná doba je charakteristická prudkým nárastom hoaxov a dezinformác  Informácií je
tak veľa, že je veľmi náročné sa v nich vyznať a vybrať si to čo zohľadniť, naopak čomu
neveriť. Psychológ by mal skôr nedôverovať a následne preverovať, overovať svoje závery
a zistenia. Kritické myslenie je nevyhnutnou súčasťou psychologickej praxe. Kritické myslenie
reprezentuje schopnosť rozoznávať kvalitu informácií. Predpokladom kritického myslenia je
schopnosť pozrieť sa na veci z nadhľadu, s odstupom, rozlišovať informácie centrálne od
okrajových, pravdivé od nepravdivých.
668. Psychologická problematika pacienta so somatickým ochorením
Klinická psychológia sa primárne zameriava na intervenciu u pacientov s psychickými
poruchami a problémam  Avšak častou pracovnou náplňou psychológa je aj starostlivosť
o pacientov so somatickým ochorením. Pacienti pritom môžu trpieť celým spektrom
somatických ťažkostí (napríklad kardiovaskulárne, kožné alebo gynekologické ochorenia).
Potrebu a nevyhnutnosť psychologickej starostlivosti o somaticky chorého pacienta zdôrazňujú
aj aktuálne zmeny v zdravotníctve. Trendom u nás, ale aj vo svete, sa stáva znižovanie počtu
lôžok, obmedzenie dĺžky hospitalizácie na najnutnejšie minimum alebo umieranie výhradne v
nemocnic  Na druhej strane, samotný pobyt pacienta v nemocnici vedie k dočasnému
obmedzeniu jeho súkromia (napr. viacerí pacienti v izbe, vyšetrenia v prítomnosti študentov),
k telesným, psychickým alebo osobným limitáciám (napr. zníženie sociálnych kontaktov,
limitovaná pestrosť záujmov). Častou reakciou pacienta na uvedené okolnosti môže byť hnev,
vzdor alebo nespolupráca. Úlohou klinického psychológa preto býva zlepšenie vzájomnej
komunikácie medzi pacientom a personálom. Ponúknuť pacientovi podporu pri prekonávaní
úskalí spojených so somatickým ochorením alebo podporovať pacientovo porozumenie
zdravotného stavu.
Po preštudovaní tejto kapitoly budete:
1. rozumieť subjektívnej stránke somatického ochorenia,
2. poznať zmeny potrieb pri somatickom ochorení,
3. rozumieť psychologickým súvislostiam somatického ochorenia,
4. vedieť ako komunikovať so špecifickým typom somaticky chorého pacienta,
5. ovládať možnosti a techniky psychologickej predoperačnej prípravy.
8.1 Subjektívna stránka somatického ochorenia
Termín ochorenie sa vo všeobecnosti definuje ako narušenie homeostázy medzi organizmom
a prostredím vedúci k fyziologickým, anatomickým, ale aj psychickým zmenám v organizme,
prejavujúci sa typickými symptómam  Reprezentuje aktuálny stav orgánov vznikajúci
pôsobením vonkajších a vnútorných okolností, ktoré narušujú jeho optimálne fungovanie.
67Ochorenie ako poškodenie, oslabenie alebo znížená aktivita určitej fyziologickej činnost  Je to
špecifické ohrozenie aktuálneho stavu pacienta, dôsledkom čoho sa obmedzujú jeho aktivity
a ašpirácie. Zasahuje celého človeka v podobe zdravotnej nepohody, zvýšeného stresu,
znemožnenia dosahovania cieľov a tiež sociálneho fungovania. Samotná diagnostika a liečba
sú preto významný zdroj záťaže, čo môže zvýšiť riziko vývinu viacerých psychosociálnych
problémov (Miller et al., 2009). Ochorenie so sebou často prináša aj nutnosť hospitalizácie
pacienta, čo je zdrojom ďalšieho stresu, strachu, úzkosti a napätia.
Ako vidíme, autori pristupujú k termínu ochorenie buď z pohľadu medicíny, ktorý
zdôrazňuje jeho fyziologickú stránku, alebo z perspektívy psychológie, ktorá neopomína dopad
zdravotných problémov na psychiku pacienta. Preto anglicky písaná odborná literatúra rozlišuje
až dva termíny pomenúvajúce ochorenie a to: „illness“ a „disease“ (Křivohlavý, 2002; Mareš
& Vachková, 2009). „Disease“ zastrešuje klasický klinický obraz ochorenia s typickou
etiológiou, diagnostickými kľúčmi a liečebnými postupm  Naopak „illness“ reprezentuje
subjektívne, individuálne, laické vnímanie ochorenia. Je to súhrn informácií, predstáv,
očakávaní chorých aj zdravých jedincov o konkrétnom ochorení, ktoré ovplyvňujú kognitívnu,
postojovú, afektívnu a behaviorálnu zložku organizmu (Mareš & Vachková, 2009) a
samozrejme aj samotnú úspešnosť liečby. Diferenciácia termínov „disease“ a „illness“
odzrkadľuje aktuálny preferovaný bio-psycho-sociálny prístup k téme ochorenia.
Môžeme zhrnúť, že ochorenie reprezentuje aktuálny stav organizmu charakteristický
obmedzením alebo oslabením životných funkcií, ktorý sa prejavuje typickými symptómami vo
fyziologickej, ako aj psychologickej rovine fungovania pacienta. Predstavuje mimoriadne
zaťaženie organizmu a špecifickú náročnú situáciu. Preto kladie zvýšené nároky nie len na
adaptáciu, ale aj zvládanie. Je nevyhnutné rozlišovať medicínsky význam ochorenia v podobe
„disease“ a psychologicko-sociálny v podobne „illness“.
Subjektívny význam ochorenia sa odráža hlavne v týchto oblastiach, ktoré si postupne
rozoberieme:
 emocionálne prežívanie ochorenia,
 psychické reakcie (sebapoňatie, postoj k chorobe, prežívanie),
 kognitívne hodnotenie ochorenia,
 kvalita života,
68 
zmena potrieb.
Emocionálne prežívanie ochorenia
U chorého dominuje negatívne prežívanie ochorenia. Úzkosť súvisí s ohrozením, depresia
so stratou (napr. stratou zdravia, funkcie orgánu, obmedzenie možnosti pokračovať v určitej
činnosti), alebo sa u pacienta objaví popretie súvisiace s obranou sebaobrazu. Pacient popiera,
že je chorý. Reakcia závisí aj od rýchlosti zmien zdravotného stavu, pacientovho sebaobrazu
a jeho zaužívaných copingových stratégií. Všetky tieto prejavy sú do určitej miery prirodzené
a súvisia s adaptáciou na nový stav.
V súvislosti s emocionálnym prežívaním ochorenia je aktuálny model od Kübler-Ross
(2015), ktorý popisuje fázy vyrovnávania sa s faktom ťažkej diagnózy:
1) Fáza neistoty pred stanovením diagnózy – uvažovanie o ochorení začína už pred
vypuknutím samotného ochorenia, kedy človek spozoruje prvé príznaky. Jednotlivec
si vytvára vlastnú teóriu o tom, čo by mu mohlo byť. Dominujú emócie ako úzkosť,
obava. Táto fáza sa ukončí diagnostikovaním ochorenia.
2) Fáza šoku a popretia – pacient neverí, že je jeho zdravotný stav vážny. Odmieta
akceptovať svoj zdravotný stav, myslí si, že je zdravý. Na behaviorálnej úrovni sa to
prejavuje tým, že pacient odmieta ísť na spresňujúce vyšetrenia. Zo strany
zdravotníkov nemá význam ho detailne informovať o postupe liečby, pacient to
neprijíma.
3) Fáza generalizácie negatívneho hodnotenia – dominuje emócia hnevu. Pacient sa
pýta prečo práve on ochorel, prečo sa to práve jemu stalo. Hnev smeruje proti sebe
ale aj proti okoliu. Na behaviorálnej úrovni sa to môže prejavovať aj tým, že pacient
sa snaží zvládať ochorenie svojimi silami (návšteva šamanov, liečiteľov)
4) Fáza vyjednávania – prosenie o milosť, o viac času, vyjednávanie s osudom,
lekárom, Bohom.
5) Fáza postupnej akceptácie až zmierenia sa s diagnózou – akceptovanie choroby,
pacient si vyhľadáva informácie o ochorení (diagnostika, testy, internet), postupne
prispôsobuje svoj život ochoreniu, hľadá nový zmysel života aj ochorenia.
Vyrovnanie sa s chorobou a objavenie zmysluplnosti utrpenia.
69V nadväznosti na uvedené Novalis a kol (1999) opísali Štádiá „neprimeranej“ adaptácie na
ochorenie
 uvedomenie si choroby – možné reakcie: popretie, panika, psychóza
 regresívna závislosť – nespolupráca, reverz, prílišná náročnosť vyžadovaná od iných,
zmätenosť
 
výsledky liečby – sú tu tri alternatívy:
a) návrat k normálnemu fungovaniu (uzdravenie) – pacient sa vráti k činnosti
predčasne alebo sa zdráha znova začať normálne fungovať,
b) trvalo znížená úroveň fungovania/chronická choroba – neschopnosť
adaptovať sa na invaliditu,
c) zlyhanie liečby/umieranie – neschopnosť venovať sa rodinným, osobným,
finančným záležitostiam.
Úlohou zdravotníka a psychológa je akceptovať dominujúce negatívne emócie, ktoré sú
prítomné najmä na začiatku ochorenia.
Psychické reakcie na ochorenie
V dôsledku ochorenia sa mení sebapoňatie pacienta (Vágnerová, 1999). Znižuje sa najmä
jeho sebahodnotenie a miera jeho závislosti a nezávislosti od druhých. To sa odvíja od
závažnosti ochorenia. V dôsledku toho môžu u pacienta narastať problémy s definovaním jeho
sociálnych rolí, identity, dokonca môže dôjsť k zmene osobnost  Úlohou psychológa je
pacientovi pomôcť predefinovať ochorením postihnuté sociálne role, identitu alebo sebaobraz.
Spoločne ho smerovať k tomu, že ochorenie nie je konečný stav, ale jeho život a uplatnenie
v ňou budú pokračovať. Sprevádzať pacienta pri objavovaní nových sociálnych rolí a možností
uplatnenia sa napriek somatickým ťažkostiam a novovzniknutým limitom.
Kognitívne hodnotenie ochorenia
Kognitívne hodnotenie ochorenia býva často skreslené. Pacient má pocit, že o svojej chorobe
vie málo, snaží sa dopĺňať so chýbajúce informácie („google pacient“). Väčšinou je však táto
70snaha neúspešná, nakoľko jeho myslenie sa vyznačuje nekritickosťou a magickým
uvažovaním. V tejto súvislosti môže zdravotnícky pracovník alebo psychológ pomôcť
pacientovi tak, že mu opakovane poskytne informácie o ochorení, liečbe alebo ho naviguje na
tie konkrétne internetové zdroje, ktoré mu budú nápomocné. Veľmi vhodné je aj nasmerovanie
pacienta na vybrané suportívne pacientske skupiny alebo organizácie.
U detského pacienta je kognitívne spracovanie ochorenia dané jeho vývinovou úrovňou.
V období predškolského veku je vnímanie ochorenia ovplyvnené prelogickým uvažovaním
dieťaťa, kde ho vníma najmä ako trest (výrok 5r. chlapca: „Mami to ja môžem za koronu, lebo
som si dostatočne neumýval ruky po záchode.“). V školskom veku je subjektívne chápanie
ochorenia racionálnejšie. Dieťa už akceptuje chorobu ako spôsob fungovania organizmu.
V období puberty dospievajúci uvažujú o alternatívnych dôsledkoch ochorenia (výrok 17r
chlapec s ťažkou poruchou sluchu s dobrou kompenzáciou načúvacím aparátom: „Som akoby
medz  Nie som ani nepočujúci, ani počujúc  Komunita nepočujúcich ma nechce, počujúcimi
nie vždy rozumejú.“). Uvažujú o chorobe aj v zmysle budúcich perspektív (výrok 18r dievča
s ťažkou poruchou sluchu: „Ako budem počuť v noci, že mi plače dieťa, keď nebudem mať
načúvací aparát“). V dôsledku toho môže u nich dôjsť k prijatiu zdravotného stavu, alebo
búreniu sa.
Kvalita života
Kvalita života pacienta pri somatickom ochorení sa odvíja od: a) jeho psychodynamickej
konfigurácie (vytvorená v detstve, napr. rola úzkostnej matky); b) vyvolávajúcej životnej
udalosti (napr. strata sluchu oživí intrapsychický konflikt) a c) od telesných podmienok pacienta
(vulnerabilita k určitému ochoreniu). Okrem toho je kvalita života významne determinovaná aj
tým, ako somatické ochorenie zasiahne kvalitu života pacienta. U detského pacienta sa jeho
sociálna rola môže dokonca zlepšiť tým, že vďaka ochoreniu mu dospelí začnú prisudzovať
privilégiá (v škole, doma). Naopak, ochorenie ho môže obmedziť v plnení sociálne žiadúcich
činností (napr. bude oslobodený z telesnej výchovy). Hyperprotektívny prístup rodičov povedie
k tomu, že si dieťa skôr bude uvedomovať svoju odlišnosť. V dospelosti sa ochorenie
v súvislosti s kvalitou života chápe ako sociálna deviácia. Choroba zasiahne chorého sociálne
vzťahy, možné sociálne interakcie, môže zmeniť jeho sociálnu pozíciu a priniesť sociálnu
71stigmatizáciu. Práve prekonanie a optimalizovanie týchto sociálnych dopadov by malo byť
cieľom psychologickej intervencie pri somaticky chorom pacientov 
Zmena potrieb
Somatické ochorenie prirodzene smeruje k prestavbe potrieb pacienta:
 
potreba stimulácie – mnohé podnety môžu pôsobiť rušivo, môžu chorého dráždiť
či vyčerpávať. Chorý človek nemá potrebu zmeny, nových podnetov, lebo nemá dosť
energie, aby na neho nepôsobili nepríjemne. Dlhodobo chorí pacienti môžu byť až
podnetovo deprivovaní.
 
potreba orientácie v situácii – chorý človek má potrebu sa vo svojej situácii
orientovať, poznať svoj zdravotný stav, vedieť, čo ho čaká a prečo je to nutné,
v opačnom prípade by mohlo hroziť riziko konfliktu. Orientácia v situácii zmenšuje
riziko konfliktov a adaptačného zlyhania.
 
potreba citovej istoty a bezpečia – sa pod vplyvom choroby zvyšuje. Cíti potrebu
väčšej citovej podpory, ktorá by kompenzovala jeho zdravotné problémy. Vážne
ochorenie vyvoláva obranné reakcie rôzneho druhu, napr. zvýšená fixácia na
blízkych ľudí. Niekedy chorý chce, aby pri ňom blízky človek zostal a držal ho za
ruku, neopúšťal ho v ťažkej situác  Ak je však chorý veľmi vyčerpaný, môže byť aj
apatický.
 
potreba sociálneho kontaktu – uspokojenie potreby sociálneho kontaktu je
obmedzené obťažnosťou takú aktivitu vôbec realizovať, ale i zmenou hodnôt
a záujmov; sociálny svet zúžený na členov rodiny, zdravotníkov a spolupacientov.
 
potreba sebarealizácie – chorý sa veľa ambícií vzdáva, pretože vie, že sú pre neho
nedostupné alebo stratili pre neho pôvodnú hodnotu. Môže dôjsť aj k zvýrazneniu
nejakej ambície alebo potreby, ale je to veľmi vzácne. Človek sa snaží dosiahnuť
nejaký cieľ práve preto, že jeho čas i možnosti sú obmedzené a on si to uvedomuje.
 
potreba otvorenej budúcnosti – synonymicky potreba pozitívnej prognózy býva
závažným ochorením vždycky viac či menej frustrovaná. Budúcnosť ťažko chorého
človeka je nepriaznivá a chorí je nútený pod tlakom okolností zľavovať zo svojich
72pôvodných predstáv. Anticipácia negatívnej budúcnosti je logickým dôsledkom
pochopenia podstaty vlastného ochorenia. V závislosti od toho sa objavujú obranné
reakcie typu – útok alebo únik.
8.2 Psychologické súvislosti ochorenia
Zastupujú viaceré faktory na strane pacienta, ktoré vstupujú a ovplyvňujú psychologickú
stránku ochorenia. Patrí tu:
 
Alexitýmia = Pinocchiov syndróm. Alexitymické správanie sa opisuje ako citová
negramotnosť, neschopnosť popísať svoje vlastné pocity, operantné myslenie,
chudobná slovná zásoba, znížená introspekcia, fantázia, schizoidné vzťahy. Celkovo
je takýto človek viac náchylný na psychosomatické problémy.
 
Diatéza = typ zraniteľnosti alebo vulnerabilita k určitej chorobe. Konštitučná
predispozícia k ochoreniu, hlavne ak je ochorenie vnímané ako následok stresu.
 
Syndróm bezmocnosti a beznádeje = presvedčenie, že pomoc nepríde; súvisí s
naučenou bezmocnosťou. Obsahuje subjektívny znížený pocit schopnosti situáciu
riešiť, pocit ohrozenia a menší pocit uspokojenia vo vzťahu k ostatným, tendenciu
oživovať a znovu prežívať skoršie neúspechy. Vedie k zvýšenému riziku depresie.
 
Kvalita rodinného zázemia – somatické ochorenie môže rodinu buď stmeliť alebo
dochádza k rozpadu rodinného zázemia.
 
Vonkajšie prejavy ochorenia/hendikepu – hanba za inkontinenciu, nemožnosť
komunikácie napríklad pri strate sluchu, subjektívne vnímaná stigma.
 
Pocit ohrozenia života – subjektívna miera strachu z umierania/ bolesti/osamelost 
8.3 Komunikácia so somaticky chorým pacientom
K hlavným zásadám profesionálnej práce klinického psychológa s akýmkoľvek typom
pacienta patrí rešpektovať ľudskú dôstojnosť, schopnosť načúvať, chápať bez hodnotiacich
komentárov, byť neutrálny v podobe kontroly vlastných emócií a zachovávať mlčanlivosť.
Okrem toho netreba zabúdať na to, že „problémové“ správanie jedinca môže byť len jeho
73reakciou na nekompetenciu alebo vnímané neporozumenie zo strany psychológa. Preto, ak sa
aj správa „problémovo“, treba sa správať profesionálne a vyhnúť sa predčasnému nálepkovaniu
alebo jeho hodnoteniu. Hlavne v prípade chronických, nádorových a nevyliečiteľných ochorení
je komunikácia veľmi náročná. Komunikácia pri somatických ochoreniach sa bude týkať najmä
týchto okolností:
a) Oznámenie diagnózy – primerane, zrozumiteľne, ohľaduplne, spojiť s informáciou o
možnostiach liečby (nie falošne „všetko dobre dopadne“..).
b) Informácia o možnostiach liečby – primerane schopnostiam a vedomostiam pacienta,
pacient musí nadobudnúť dôveru, pretože sa od toho odvíja úspešnosť liečby.
Zamerať sa na objasnenie zákroku, priebehu zákroku, benefitov, rizík ale aj
pozákrokovej starostlivosti pacienta. Nezabúdať spomenúť, čo sa bude očakávať od
pacienta.
c) Informácia o zlyhaní liečby – cieľom je aspoň znížiť prejavy ochorenia, zmiernenie
bolesti, zachovanie kvality života pacienta. Poskytnúť informácie o možnej
paliatívnej liečbe (tíšenie bolesti a zmiernenie utrpenia).
V rámci psychologických rozhovorov je možné sa stretnúť s celou škálou problémov
a rôznymi typmi pacientov. Nároky na vedenie rozhovoru sa zvyšujú pri práci s tzv.
„špecifickým“ pacientom, ktorý si vyžaduje osobitý prístup. Predstavíme si úzkostný,
hysterický typ, agresívny a pedantný typ pacienta. Taktiež si povieme o sťažovateľovi,
návštevníkovi, mlčiacom jedincovi a pacientovi v odpore.
Úzkostný/depresívny typ pacienta
Ako ho poznať: schúlené a neisté držanie tela, vyhýbavý pohľad, pozeranie sa do zeme,
neistá chôdza a gestá. V rozhovore sa objavuje ticho, váhanie, obavy a naliehanie na
uisťovanie. Má strach urobiť sám rozhodnutie, preto necháva za seba rozhodovať iných, často
volí stratégiu úniku. Prejavom je úzkosť z nezvládnutia situácie a bezmocnosť. Zvykne sa
porovnávať s inými ľuďmi tak, že on je ten najhorší. Je citlivý voči kritike a nezáujmu.
Ako s ním pracovať:
 Hovoriť pomaly, zrozumiteľne, kľudným hlasom.
74 Poskytnúť mu dostatok informácií, využívať metódu klarifikácie.
 Nevyvíjať nátlak na jeho vlastné rozhodovanie.
 Venovať mu dostatok času a podpory.
 Jeho nevypovedané myšlienky môže psychológ verbalizovať.
 Pracovať s jeho sebadôverou a asertivitou.
V prípade depresívneho pacienta je nutné venovať pozornosť aj jeho samovražedným
sklonom (Praško a kol., 2007). Ak nám prizná, že uvažuje o samovražde, treba sa sním o
tom v pokoji porozprávať. Samovražda je reakcia na pocit neriešiteľnosti situácie a problémov.
V diskusii je preto možné hľadať alternatívne riešenia alebo uzavrieť dohodu, že toto riešenie
sa odsunie a počká sa na účinnosť terapie (Praško a kol., 2007).
Hysterický typ
Ako spoznať: rýchla chôdza, živá mimika a gestá, nápadné obliekanie a úprava zovňajška,
neprehliadnuteľný. Prudký prejav emócií a upútavanie pozornost  Teatrálne správanie pri
konflikte, trhanie oblečenia, prudké gestá a krik.
Ako s ním pracovať:
 Zabrániť prílišnej gestikulácii usadením pacienta alebo zavedením do tesnejších
priestorov.
 Odviesť mimo pozornosť iných osôb.
 Nereagovať na jeho snahy odbočiť od témy a naopak vracať ho k téme.
 Hovoriť stručne, jasne a jednoznačne, tak aby s nami nemohol polemizovať.
Hysterické správanie môže byť tiež reakciou pacienta na neuspokojovanie jeho potrieb alebo
neporozumenie zo strany psychológa/zdravotníka.
Agresívny typ
Agresívne vystupovanie môže mať samotný pacient, ako aj jeho rodinní príslušníc  Ako
spoznať: rýchla chôdza, živá mimika a gestá, nápadné agresívne správanie, vyhrážanie sa,
pohľad priamo do očí, podupávanie, zvieranie pästí.
75Ako s ním pracovať (Lovašová, 2015):
 Usadiť pacienta/ príbuzného tak, aby ste si videli „z očí do očí“.
 Nebrať hnev pacienta/príbuzného osobne.
 Hovoriť kľudne, vecne a zrozumiteľne.
 Kontrolovať vlastnú tendenciu byť agresívny.
 Neverbálne signalizovať sebadôveru a rozhodnosť.
 Strážiť si gestikuláciu, aby to pacient nechápal ako výzvu k boju.
 Možnosť použiť pracovný stôl ako prirodzenú bariéru.
 Pozerať sa mu priamo do očí.
 Vyvarovať sa poučovaniu a mentorovaniu.
 V prípade potreby zabezpečiť možnosti úniku a bezpečia.
Vymětal (1996) uvádza, že príčinou verbálnej agresie v priebehu psychologického
rozhovoru môže byť nespokojnosť pacienta s doterajšou liečbou, frustrácia z dlhodobého
nezlepšovania stavu alebo aj snaha provokovať autority. Agresívne prejavy môžu byť tiež jeho
obranným mechanizmom.
Pedantný typ
Ako spoznať: priamy pohľad, uhladené gestá a úprava zovňajšku. Precízne vykonávanie
činností, rituály. Nemenné zásady a zdržanlivosť voči novým veciam.
Ako s ním pracovať:
 Pri polemike apelovať na dôkazy, kazuistiky, skúsenosť a výsledky odborných štúdií.
 Venovať mu pozornosť a čas.
 Podať vyčerpávajúce informácie.
 Používať odborný jazyk.
 Hovoriť jasne a zrozumiteľne, primeraným tempom.
 Vyvarovať sa bagatelizácii problému.
 Vyvarovať sa nevšímavost 
76Mlčiaci typ
V priebehu psychologického rozhovoru sa môžu objavovať pasáže ticha, tak na strane
pacienta ako aj psychológa. Mlčanliví jedinci v psychológovi často vyvolávajú netrpezlivosť
a hnev, preto významu ticha treba rozumieť. Môžu byť dokonca zdrojom zneistenia
u psychológa. V počiatočných fázach rozhovoru môže ticho zo strany pacienta signalizovať, že
hľadá slová ako popísať svoje ťažkosti alebo jednoducho nevie, ako správne začať. Iným
vysvetlením mlčania pacienta v počiatočných fázach rozhovoru je možnosť, že si ešte nie je
istý a jednoducho si nás testuje, nie je pripravený na terapiu (Vymětal, 1996). V neskorších
fázach rozhovoru môže ticho na strane pacienta reprezentovať jeho nesúhlas, odpor so slovami
psychológa, alebo smútok a depresiu (Timuľák, 2006), taktiež problém s prenosom (Vymětal.
1996). Timuľák (2006) odporúča reagovať na ticho opatrne pomocou reflexie napríklad:
„Všimol som si, že častejšie mlčíte, môžete mi povedať ako sa v tichu cítite?“ alebo „Môžeme
ostať chvíľu potichu, s tým že si premyslíte o čom sa budeme spolu rozprávať.“ alebo „Všimol
som si, že ste sa odmlčali, môžete mi povedať niečo viac o tom, čo vám víri hlavou.“ alebo „Čo
znamená Vaše mlčanie, je tu niečo nepríjemné o čom sa nechcete zhovárať?“.
Opakom je vedomá práca psychológa s tichom, ako účinnou psychologickou technikou. Tu
ide o tzv. plodné ticho, kedy jedinec premýšľa, sumarizuje alebo sa zameriava na svoje emócie.
V tichu má pacient priestor premýšľať a zamerať sa na svoje vnútorné prežívanie. Ticho pôsobí
ako provokatér a môže priniesť cenné informácie. U detí sa však používanie ticha neodporúča.
Pacient v odpore
Odpor pacienta môže byť vážnou prekážkou v rozhovore a práci s ním. Odpor sa prejavuje
tým, že pacient z rôznych dôvodov odmieta alebo nechce spolupracovať (Pešek & Praško,
Štípek, 2013), či už vedome alebo nevedome. Neodpovedá na psychológove otázky, mlčí, skáče
do reči, zľahčuje problémy alebo sa nedokáže otvoriť. Snaží sa tak obrániť svoje ja. Často si
problém buď nepripúšťa, alebo má snahu ho bagatelizovať (Mydlíková, Gabura, & Schavel,
2002). Za každú cenu chce zotrvať v „svojej bezpečnej zóne“ a nič nemeniť napriek tomu, že
vyhľadal odbornú pomoc.
Leahy (2003) rozlišuje nasledovné typy odporov:
 
odpor vyplývajúci z potreby uznania
77 odpor vyplývajúci z postoja k vlastným emóciám
 odpor založený na obrane vlastnej identity
 depresívny odpor
 morálny odpor
 odpor plynúci zo sebaznehodnocovania.
Odpor vyplývajúci z potreby uznania sa prejavuje u pacienta, ktorý síce veľmi intenzívne
prežíva svoj problém, avšak nevníma podporu a prijatie zo strany psychológa. Pacient sa snaží
záujem od psychológa získať: mlčaním, návštevou iných psychológov, sťažovaním sa,
podceňovaním psychologickej intervencie. Psychológ by sa mal zachovať empaticky
a pacientovi vyjadriť, že jeho pocitom a neistote rozumie. Napomôcť môže aj upozornenie:
„..že dlhodobým ťažkostiam môže napomôcť pár stretnutí..“ (Wetzig-Würth & Müller, 2004, s.
75).
Odpor vyplývajúci z pacientovho postoja k vlastným emóciám je charakteristický
presvedčením jedinca o tom, že prejavovanie emócií je zahanbujúce. Jedinec preto prežíva
pocity viny. Psychológ by mu mal objasniť, že prejavovanie emócií je zdravé a žiadúce.
Podstatou odporu založenom na obrane identity je presvedčenie pacienta, že sa nemôže
vzdať vecí, do ktorých niečo investoval (čas, energiu, lásku do vzťahu). Psychológ by mu mal
vysvetliť, že je v poriadku, že človek zvažuje vklady a straty, avšak ak nám niečo ubližuje, je
dobré sa toho postupne vzdať.
Depresívny odpor u pacienta sa prejavuje tým, že sa vyhýba nebezpečenstvu a odmieta
riskovať. Súvisí to s jeho zásadovosťou a zodpovednosťou. V správaní sa to prejavuje
vyhýbaním. Je dobré, aby to psychológ pomenoval a postupne na zmene u jedinca pracoval.
Morálny odpor sa prejavuje bazírovaním na morálke a rigidných presvedčeniach. Pacient
sa obviňuje za svoje nedostatky a vníma ich ako trest, prípadne obviňuje druhých. Typická je
pre neho sebaľútosť. Je dobré, aby to psychológ pomenoval a postupne na zmene u pacienta
pracoval.
Odpor plynúci zo sebaznehodnocovania sa prejavuje negatívnym hodnotením seba
u pacienta, podceňovaním a zľahčovaním vlastných predností a úspechov. Do tejto kategórie
78odporu patrí aj perfekcionizmus. Opäť je dobré, aby to psychológ pomenoval a postupne na
tom s pacientom pracoval 
V prípade rozhovoru s pacientom v odpore je nutné najskôr pracovať so samotným
odporom, až potom prejsť k inej psychologickej intervenc  Pri rozhovore je dobré problém
s odporom jasne pomenovať a pracovať na ňom. V prípade, že to pacient odmieta, môže ho
začať psychológ extrémne podporovať v jeho odpore, čím je pravdepodobné, že sa ním presýti
(Mydlíková, Gabura, & Schavel, 2002). Posledná možnosť je odoslať pacienta k inému
psychológov 
Zraňujúca komunikácia zo strany zdravotníckeho personálu má tieto podoby:
 nejasné, nepresné, útržkovité informácie o ochorení alebo prognóze,
 vyjadrovanie sa zdravotníka príliš odborne,
 neadekvátna (odmietajúca) neverbálna komunikácia zo strany zdravotníka,
 požiadavky kladené na pacienta, ktoré nevie splniť (úzkostný pacient sa má doma
presadiť),
 
podávanie informácií, ktoré u pacienta vyvolajú obavy (bagatelizácia ťažkostí, len
informácia o zhoršení nič viac),
 
nevypočutie obáv pacienta.
8.4 Psychologická stránka hospitalizácie
Pobyt v nemocnici je z psychologického pohľadu pomerne náročné obdobie. U pacienta
môže znamenať absenciu tak fyzických, psychických ako aj sociálnych potrieb:
Telesné potreby – smäd, nedostatok čerstvého vzduchu, nedostatky v osobnej hygiene,
problémy so spánkom, skoré budenie bez dôvodu, fyzická bolesť.
Psychické potreby – neistota, strach, úzkosť, nuda, nedostatok aktivity, až senzorická a
informačná subdeprivácia, znížená samostatnosť, znížená kvalita života – od nej
závisí spolupráca pacienta a často aj priebeh a výsledok liečby.
79Sociálne potreby – izolácia, minimum sociálnych a rodinných kontaktov, neúčasť na
sociálnom živote.
Preto môže pacient reagovať viacerými spôsobmi:
1) Bezmocnosť a beznádej – rezignácia (vzdá sa), môže byť samovražedné jednanie,
subjektívne vnímaná znížená možnosť vplyvu; subjektívna izolácia
2) Protest - zaradí sa medzi „ťažkých“ pacientov, sťažuje sa, kritizuje
3) Sekundárny zisk z ochorenia – účelové jednanie pre zisk z ochorenia
4) Regresia – vzdorovitosť, zneschopnenie sa, infantilné požiadavky
5) Obmedzenie príma prechodne ako nutnú súčasť – bez väčších problémov sa adaptuje
6) Pobyt v nemocnici vníma ako pozitívnu sociálnu úlohu – väčšia pozornosť, uznanie
z okolia
8.5 Úloha psychológa v rámci predoperačnej prípravy
Vo svete je významnou kompetenciou psychológia participovať na predoperačnej príprave
pacienta. U nás sa táto pracovná náplň len pomaly dostáva do praxe.
Predoperačná psychologická príprava pozostáva z týchto krokov (spracované podľa Trull,
Prinstein, 2013):
1) Psychologický rozhovor – trvanie obyčajne kratšie než klasické psychologické
stretnutie. V priemere trvá 30 až 40 minút, často v deň prijatia pacienta na oddelenie
(vtedy obyčajne pacient nemá iné vyšetrenia, alebo nie je premedikovaný). Obsahom
psychologického rozhovoru sú najmä pacientove pocity bezprostredne pred
operáciou, ale aj z dlhodobej perspektívy. Najčastejšou témou je emócia strachu
a úzkost  Pacientovi objasňujeme, že táto emócia je v súvislosti s jeho aktuálnou
životnou situáciou úplne normálna. Emócie strachu a úzkosti je možné znížiť aj:
  opísaním priebehu zákroku
– technicky (ako bude prevedený): najlepšie je ak už mu to
v predstihu opísal lekár, a psychológ to len prerozpráva viac
zrozumiteľných spôsobom.
– emocionálne (čo bude pociťovať pacient): najčastejšie v podobe
80sprostredkovania stretnutia s iným pacientom s podobnou alebo
rovnakou diagnózou, akceptovať ak pacient nechce byť informovaný,
u detí vysvetliť priebeh operácie cez hru (napríklad pomocou macka
vo veľkosti dieťaťa),
 
vysvetlením pacientovi aké správanie sa od neho očakáva, využiť
možnosť nácviku želaného správania,
 informovať ho o obmedzeniach, ktoré mu zákrok prinesie (aj písomne),
 nácvikom relaxácie.
Naopak absencia strachu u pacienta je častým signálom toho, že pacient bude
nespokojný po operácii, alebo bude mať problém so spoluprácou so zdravotným
personálom. Na zvládnutie strachu pred operáciou môžeme pacientovi ponúknuť
nácvik krátkych relaxačných techník. Z repertoáru iných emócií sa môže pacient
prejavovať prílišným humorom alebo žoviálnosťou, čo je obranný mechanizmus.
Taktiež môžu byť prítomné emócie ako zmätenosť, dezorientácia až halucinácie –
zvážiť konzultáciu s psychiatrom.
2) Možnosť psychodiagnostiky osobnosti a aktuálneho psychického stavu pacienta –
nie je to nevyhnutná súčasť predoperačnej prípravy, skôr v podobe administrácie
krátkych škál na zistenie aktuálneho prežívania pacienta.
3) Účasť na predoperačnej vizite – zväčša v trvaní 5 až 30 minút. Tematicky sa
zameriavame na zodpovedanie pacientových otázok a zrekapitulujeme čo pacienta
čaká po operácii, aké správanie sa od neho očakáva.
4) Záverečný rozhovor – pred prepustením domov. Zrekapitulujeme témy a otázky
týkajúce sa bezprostrednej budúcnosti a rehabilitácie pacienta. Niektorí pacienti sú
sklamaní, že sa ich stav nezlepšuje dostatočne rýchlo, preto je tu priestor na
prediskutovanie tejto témy.
8.6 Súhrn
V tejto kapitole bolo predstavené, že úloha psychológa aj pri somaticky chorom pacientovi
má svoje nezastupiteľné miesto. Na rozdiel od lekárov, klinický psychológ má väčšie časové
81možnosti rozprávať sa s pacientom. Okrem toho, prostriedky s ktorými pracuje a lieči sú
neinvazívne a nefarmakologické, čo môže byť pri somaticky chorom pacientovi veľmi vítané
a prospešné.
829. Psychologická problematika pacienta so zdravotným znevýhodnením
Patopsychológia
ako
špecifická
klinicko-psychologická
disciplína
sa
zaoberá
psychologickými špecifikami u jedincov so zdravotným znevýhodnením. Zdravotné
znevýhodnenie reprezentuje široký pojem, ktorý zahŕňa rozsiahlu škálu porúch, funkčných
obmedzení a prekážok pri sociálnom fungovaní jedinca (WHO, 2001). Patopsychológia sa
zameriava na psychologické charakteristiky jedincov so zmyslovým znevýhodnením, ako aj
telesným znevýhodnením. Zatiaľ čo budúci psychológovia sú počas štúdia rozsiahle edukovaní
o liečbe porúch duševného zdravia, len zriedka dostanú dostatok informácií o problematike
zdravotného znevýhodnenia (Strike, Skovholt, & Hummel, 2004). Tento nedostatok vedomostí
je následne možnou prekážkou poskytovania efektívnych služieb jedincom so zdravotným
znevýhodnením. Zámerom kapitoly je ponúknuť všeobecné informácie o psychologických
korelátoch znevýhodnenia ako takého. Taktiež sa špecificky zameriame na problematiku
poruchy sluchu, nakoľko s ňou máme dlhoročné praktické skúsenost 
Po preštudovaní tejto kapitoly budete:
1. poznať obsahovú náplň patopsychológie,
2. vedieť psychologické koreláty zdravotného znevýhodnenia ako takého,
3. rozumieť psychologickým špecifikám sluchového znevýhodnenia,
4. vedieť psychologicky pracovať s jedincom so sluchovým znevýhodnením.
9.1 Zdravotné znevýhodnenie u psychológa
Hoci zdravotné znevýhodnenie a znevýhodnenie je zdrojom viacerých frustrácií v živote
človeka, každý pacient svoje obmedzenia vníma individuálne. Napriek tomu, vybrané prekážky
v živote znevýhodnených, aspoň v krátkosti spomenie. Jedinci so znevýhodnením sú často viac
sociálne izolovaní, ako ľudia bez znevýhodnenia. Zažívajú významnejšiu diskrimináciu a
stigmatizáciu, čo môže prispieť k ich pocitom odlišnost  V prípade, že je ich znevýhodnenie
viditeľné, môžu sa cítiť viac marginalizovaní. Naopak jedinci s neviditeľným znevýhodnením
(napr. poruchy učenia, chronická bolesť) môžu mať problém presvedčiť ostatných, že majú
83zdravotné ťažkost  Subjektívne vnímanie zdravotného znevýhodnenia závisí najmä od povahy
znevýhodnenia, kvality sociálnej opory aj životných nárokov (Vash & Crewe, 2004). Osoby so
zdravotným znevýhodnením, majú ako každý iný, svoje osobnostné charakteristiky, osobnú
históriu a životné skúsenost  V tejto súvislosti je známy tzv. „efekt zovšeobecňovania“: efekt,
kedy ostatní v kontakte so znevýhodneným majú tendenciu predpokladať, že každý človek so
znevýhodnením má určité typické charakteristiky, vlastnosti aj životné skúsenosti (Wright,
1983). Napríklad sa môžu domnievať, že osoba s poranenou miechou nemá záujem o sex.
Preto, aby sa psychológovia vyhli efektu zovšeobecňovania a vedeli správne pracovať s
ľuďmi so zdravotným znevýhodnením mali by:
 
poznať ako určité znevýhodnenie ovplyvňuje psychickú pohodu a fungovanie
pacienta,
 
byť si vedomí svojich vlastných postojov, reakcií a predstáv o zdravotnom
znevýhodnení, ktoré môžu ovplyvniť ich profesionálne vzťahy s pacientmi so
zdravotným znevýhodnením,
 
rešpektovať ľudskú dôstojnosť, s vedomím, že ľudia so zdravotným znevýhodnením
majú
právo
na
sebaurčenie,
účasť
v
spoločnosti,
spravodlivý
prístup
k psychologickej starostlivosti,
 
uznávať, že ľudia so zdravotným znevýhodnením sú rôznorodí a majú jedinečné
individuálne vlastnost 
Okrem toho, treba mať na pamäti, že ľudia so zdravotným znevýhodnením sú častejšie
v ohrození násilia a zneužívania (Hughes, 2005). V inštitucionálnom alebo komunitnom
prostredí jednotlivci so zdravotným znevýhodnením, ktorí využívajú služby osobnej asistencie,
zažívajú vysoký výskyt zanedbávania, verbálneho a/alebo fyzického zneužívania a finančného
vykorisťovania zo strany svojich asistentov alebo rodiny (Powers, Curry, & Oschwald , 2002).
Z tohto dôvodu by psychológovia mali (spracované podľa Nosek et al., 2001):
 
poznať znaky, symptómy a dynamiku násilia súvisiaceho so zdravotným
znevýhodnením;
84 
v prípade zneužívania a zanedbávania vedieť primerane zasiahnuť (možnosť nahlásenia
na políciu);
 viesť dokumentáciu o histórii zneužívania a zanedbávania;
 diskutovať s pacientmi o ich bezpečnosti, ako aj možnostiach záložnej starostlivosti,
možnostiach alternatívnej sociálnej pomoci a opory,
 
poskytnúť znevýhodnenému aktuálne kontaktné informácie pre programy/ linky, ktoré
sa zaoberajú domácim násilím.
9.1.1 Psychodiagnostika zdravotne znevýhodneného pacienta
Predtým ako klinický psychológ začne s psychodiagnostikou zdravotne znevýhodneného
jedinca, je potrebné, aby bral do úvahy viaceré špecifiká, ktoré súvisia so zdravotným
znevýhodnením testovaného jednotlivca.
1) Závažnosť znevýhodnenia a aktuálny fyzický stav môžu významne vplývať na výsledky
testovaného. Aj preto je jedným z opatrení porovnávať testovaného so samostatnými
normami, ktoré boli vytvorené špecificky pre jedincov s príslušným znevýhodnením.
Napríklad niektoré škály kvality života sú vyvinuté, normované a overené na
populáciách, ktoré zahŕňajú pacientov so znevýhodnením alebo s určitým somatickým
ochorením. Tieto normy zohľadňujú ich aktuálne obmedzenia, bolesti alebo únavu.
Často stačí len pozorne čítať manuál k testu, kde sa informácie o podmienkach
testovania jedincov so špecifickými potrebami alebo znevýhodnením nachádzajú.
Naopak, ak sú testové výsledky jedinca so znevýhodnením porovnávané so zdravou
populáciou, môže dochádzať k ich mylnej interpretácii a chybovost 
Na Slovensku stále absentuje dostatok psychodiagnostických nástrojov so
špecifickými normami pre špecifické znevýhodnenia, preto je dobré kontaktovať
vydavateľov testu a upozorniť ich na potrebu reštandardizácie noriem pre vybrané
populácie.
2) Niekedy je preto pri testovaní pacientov možné prispôsobiť formálne prevedenie
testovania. Napríklad test Ravenove progresívne matice si rozstriháme, aby sme ich
85vedeli administrovať nepočujúcemu pacientovi bez verbálnej inštrukcie. Tento postup
odporúča
aj
Americká
psychologická
asociácia
(https://www.apa.org/pi/disability/resources/assessment-disabilities,
citované
APA
dňa
7.1.2022) s odôvodnením, že pri mnohých druhoch testov prispôsobenie formálneho
prevedenia prinesie platné výsledky. Takéto prispôsobenie pomôže psychológovi
otestovať a posúdiť pacientov s rôznou úrovňou schopností, čím sa sprístupní test aj
jednotlivcom, ktorí by inak nemuseli byť schopní absolvovať meranie (APA,
https://www.apa.org/pi/disability/resources/assessment-disabilities,
citované
dňa
7.1.2022).
Medzi formálne úpravy testov je možné zaradiť: (1) zmenu formátu prezentácie testu,
(2) zmenu formátu odpovede, (3) zmenu časovej dotácie pre testovaného, (4) použitie
iba častí testu a (5) použitie náhradných testov alebo alternatívneho hodnotenia.
Napríklad test na papieri môže byť prepísaný do Braillovho písma alebo inštrukcie
nahraté na audiozáznam. Niektorým testovaným môže pomôcť, že examinátor bude
zaznamenávať ich odpovede do testovacieho hárku. Možnosť predĺžiť čas na dokončenie
testu APA odporúča najmä v prípade testov intelektových schopností alebo
akademických
výsledkov
(https://www.apa.org/pi/disability/resources/assessment-
disabilities, citované dňa 7.1.2022).
3) Psychodiagnostiku testovými metódami je nutné vždy doplniť klinickými metódami
psychodiagnostiky (rozhovor, pozorovanie).
Rozhovor sa môže týkať pacientových problémov, ktoré súvisia so znevýhodnením,
a ich dopadov na jeho život. Psychológ sa môže pýtať na typ a pôvod zdravotného
znevýhodnenia jedinca; jeho vnímanie silných stránok a obmedzení súvisiacich so
znevýhodnením; funkčný dopad zdravotného znevýhodnenia; reakcie ostatných na jeho
znevýhodnenie; požadované pomôcky, ubytovanie, ošetrenie a lieky; a nevyhnutné
úpravy životného štýlu (Olkin, 1999).
Pri pozorovaní, psychológ sleduje vonkajšie prejavy znevýhodnenia, ako je
špecifické správanie, rečové ťažkosti, zdravotné symptómy či telesné anomálie. Taktiež
psychomotorické a motorické funkcie, spoluprácu, interpersonálne zručnosti, kognície,
86náladu, afekt a emocionálny stav, frustračnú toleranciu, zvládacie stratégie a nadhľad
pacienta.
4) Pri psychodiagnostike je nutné sa špecificky zameriavať na odhalenie silných a slabých
stránok fungovania jedinca.
9.1.2
Psychologická intervencia u zdravotne znevýhodneného jedinca
Predtým ako klinický psychológ začne s psychologickou intervenciou u zdravotne
znevýhodneného jedinca je nutné, aby mal na zreteli, že zdravotné znevýhodnenie môže, ale aj
nemusí súvisieť so zákazkou, s ktorou pacient ku psychológovi prichádza. Nakoľko zdravotné
znevýhodnenie často zahŕňa motorické, kognitívne, zmyslové alebo duševné obmedzenia,
psychológ môže nesprávne predpokladať, že pacient so znevýhodnením sa chce v terapii
zamerať predovšetkým na spracovanie znevýhodnenia alebo jeho dôsledkov. Avšak, cieľ
intervencie závisí od dôvodov pacienta, prečo vyhľadal psychologickú pomoc. Intervencia sa
môže preto zameriavať napríklad na zvýšenie samostatnosti pacienta.
V prípade, že zákazka súvisí so zdravotným znevýhodnením pacienta, je dobré aby si
psychológ uvedomoval, že existuje široká škála individuálnych reakcií na zdravotné
znevýhodnenie. Dokonca pacient vôbec nemusí emocionálne reagovať, ako sa to opisuje
v Štádiách vyrovnávania sa s faktom ťažkej diagnózy (Kübler-Ross, 2015). Preto je základným
cieľom psychologickej intervencie u zdravotne znevýhodnených jedincov nadviazanie
bezpečného pracovného vzťahu, pochopenie jedincovho života a skúseností súvisiacich
so znevýhodnením. Následne identifikovanie potrieb pacienta v oblasti liečby.
APA
odporúča
znevýhodneným
tieto
dodatočné
pacientom
kroky psychologickej
intervencie
so zdravotne
(https://www.apa.org/pi/disability/resources/assessment-
disabilities, citované dňa 12.1.2022).
 
dĺžku sedení určovať flexibilne tak, aby vyhovovala fyzickým a psychickým
možnostiam pacienta. Napríklad, keď pacient pociťuje únavu v dôsledku chronickej
bolesti, môže byť pre neho 50 minútová terapia príliš vyčerpávajúca;
 
prispôsobiť počet, povahu a frekvenciu sedení pacientovej výdrži, rozsahu
pozornosti, a schopnosti spolupracovať;
87 
akceptovať komunikačné obmedzenia pacientov tým, že bude intervencia
vykonávaná s pomocou vizuálnych pomôcok, čí písomných súhrnov alebo
zvukových záznamov;
 
psychológ podporuje ašpirácie a samostatnosť pacienta so znevýhodnením tým, že
ich zapája do plánovania intervencií a očakáva ich vlastné rozhodnutia;
 
psychológ spolupracuje s organizáciami, ktoré poskytujú služby pre osoby so
zdravotným znevýhodnením alebo podpornými sociálnymi sieťam 
V praxi sa nám viackrát potvrdilo, že jedinci so zdravotným znevýhodnením chcú
jednoducho žiť zdravý a nezávislý život, napriek ich zdravotným obmedzeniam. Preto si
myslíme, že zdravotné znevýhodnenie nie je jednoduchým synonymom choroby, aj keď
zdravotné znevýhodnenie predpokladá zvýšené riziko sekundárnych zdravotných komplikácií.
9.2 Zdravotné znevýhodnenie u dieťaťa
Starosti s deťmi majú všetci rodičia. Každé dieťa je niekedy choré, má chrípku alebo je
nachladnuté, avšak vo väčšine prípadov sa vylieči bez trvalých následkov. Iná je ale situácia,
keď sa dieťa narodí s nejakým vážnejším problémom alebo sa hendikep objaví kedykoľvek
v priebehu detstva. Zistenie, že dieťa má vážnu diagnózu je jednou z najťažších situácií, ktoré
môžu postretnúť rodičov. Je to skúška, na ktorú nie sú rodičia často vôbec pripravení. Samotné
poznanie, že dieťa má vážne problémy, pôsobí ako šok sprevádzaný frustráciou, beznádejou
a stratou istoty. Oznámenie závažnej diagnózy reprezentuje ohrozenie rodičovskej úlohy.
Rodičia nechápu, prečo je práve ich dieťa iné, často si kladú otázky, či sa budú vedieť o neho
postarať, či vôbec zvládnu výchovu. Okrem toho aj následná liečba a korekcia znevýhodnenia
so sebou prináša ďalšiu radu prekážok a stresujúcich situácií. Deti s hendikepom kladú zvýšené
nároky na čas rodičov, fyzickú námahu a tiež finančný rozpočet, čo do rodiny prináša napätie
a záťaž, ktorá môže pretrvávať aj dlhé obdobie (Matejček, 2001). Rodičia sú úzkostnejší,
citlivejší voči slovám a reakciám okolia.
Rodičia reagujú kombináciami rôznych emócií (Špatenková a kol., 2001):
 
úzkosťou a strachom, ktorý sa vzťahuje k predstave ďalšieho ohrozenia dieťaťa,
88 hnevom, súvisiacim s uvedomením straty prežívanej ako nespravodlivej,
 smútkom, až depresiou, vyplývajúcej z vedomia obmedzených možností ochrániť
svoje dieťa,
 
stratou kontroly nad situáciou - časté bezúčelové jednanie v podobe prehnanej
aktivity alebo naopak ustrnutia a neschopnosti čokoľvek robiť,
 
sociálnej stigmy – „naša rodina sa odlišuje...“
Vždy je dobré ak rodina pozná diagnózu čo najskôr, ako je to možné. Každá rodina si
následne vytvára vlastný zdieľaný význam o pôvode ochorenia, ktorý nemusí úplne
zodpovedať realite. Rodina môže mať tieto vysvetlenia o pôvode ochorenia dieťaťa:
a) biomedicínske: genetické/ prenatálne okolnosti,
b) environmentálne: toxické látky, znečistenie,
c) náboženské: od Boha/ urieknutie..,
d) osud: je to tak určené,
e) neznáma príčina: neistota, ktorá veľmi zaťažuje,
f) obviňovanie seba/iných: často pri nedostatku informácií.
Úloha psychológa závisí od samotného znevýhodnenia, ale vo všeobecnosti psychológ učí
rodinných príslušníkov, ako sa dieťaťa dotýkať, ako s ním komunikovať alebo ako sa o dieťa
špecificky starať. Môže rodičom ponúknuť nácvik situácie oznámenia diagnózy dieťaťa širšej
rodine. Psychológ im tiež sprostredkúva informácie o podporných komunitách, združeniach.
Reakcia spoločnosti:
 choroba dieťaťa vyvoláva v spoločnosti súcit a vzbudzuje protektívne reakcie,
 na dieťa je braný ohľad, je mu prejavovaná sympatia, trpezlivosť,
 choré deti majú obmedzené rôzne funkcie (šport, hry, konzumácia niektorých
potravín) a preto sú častokrát z kolektívov vyčleňované.
899.3 Porucha sluchu
Dosah poruchy sluchu v živote človeka závisí od viacerých faktorov. Najvýznamnejšie ho
ovplyvňuje vek, v ktorom došlo k poruche sluchu, typ, miera a príčiny poruchy sluchu,
prítomnosť resp. neprítomnosť viacnásobného znevýhodnenia, ale aj výchovné, edukačné
a širšie environmentálne faktory, nevynímajúc postoj spoločnosti k sluchovo znevýhodneným.
Sluchové funkcie predstavujú jednu z najnevyhnutejších podmienok pre osvojenie si reč 
Z tohto pohľadu má najzávažnejšie dôsledky prelingválna ťažká porucha sluchu, ktorá sa
objavuje v predrečovom období vývinu dieťaťa, čím mu znemožňuje osvojiť si reč prirodzeným
spôsobom. Postlingválna hluchota nastupuje v dobe, keď je rečový vývin človeka ukončený,
avšak predstavuje zvýšené nároky na jeho adaptáciu. Je to skoro úplná strata sluchu, s ktorou
sa pacienti veľmi ťažko vyrovnávajú.
9.3.1 Typológia poruchy sluchu
V odbornej literatúre nachádzame viacero delení porúch sluchu na základe viacerých
kritérií. My ponúkame uvedené tri kategórie spracované podľa Kovaľ (2009).
a)
Na základe závažnosti straty sluchu v dB
1.normálny sluch0 – 25 dB
2.ľahký stupeň26 – 40 dB
3.stredný stupeň41 – 55 dB
4.stredne ťažký stupeň56 – 70 dB
5.ťažký stupeň71 – 90 dB
6.hluchotanad 91 dB
Hranica prijateľnej sluchovej funkcie, ktorá je nevyhnutná pre osvojenie hovorenej reči, je
v pásme stredne ťažkej nedoslýchavosti (60 - 70 dB)
b)
Na základe miesta poruchy sluchu
1. Prevodová vada – porucha vnútorného a stredného ucha. Jedná sa o poruchu
v mechanickej časti sluchovej dráhy, ktorá vedie k narušeniu prevodu zvukových
vibrácií do slimáka. V týchto prípadoch porucha sluchu nebýva závažná, pohybuje sa
90v pásme ľahkého až stredného stupňa nedoslýchavosti, dochádza len k zoslabeniu
sluchového vnemu, poruche vnímania melódie a dynamiky hlasu, ktoré môže byť
dôležitou súčasťou neverbálnej komunikácie. Človek s touto poruchou s pomocou
načúvacieho aparátu počuje a rozumie hovorenej reči, pokiaľ ho nerušia ďalšie zvuky.
2. Percepčná vada – porucha citlivých buniek vnútorného ucha. Dôsledkom je nie len
zníženie schopnosti vnímať zvuky, ale i podstatné skreslenie sluchových vnemov,
predovšetkým vysokých tónov. Percepcia reči je neúplná a chýbajú v nej niektoré
zvuky. Percepčné poruchy sú trvalé a z hľadiska závažnosti ide o poruchu v pásme od
stredného stupňa nedoslýchavosti až po hluchotu.
3. Kortikálna porucha sluchových funkcií – vzniká ako následok poškodených oblastí
CNS. Prejavuje sa problémami v poznávaní zvukov a v určení ich významu, ide
o sluchovú dysgnóziu či agnóziu.
c)
Na základe veku
1. Prelingválna hluchota - pred osvojením reči, do 3 - 4 roka dieťaťa, narúša celkový rozvoj
dieťaťa.
2. Postlingválna hluchota – strata sluchu po osvojení reči, uchováva si obmedzenú
schopnosť hovoriť.
9.3.2
Špecifiká psychologickej intervencie pri poruche sluchu
Psychologický dopad straty sluchu a s tým spojené intervenčné špecifiká je nutné zohľadniť
najmä u pacientov so stredne ťažkou poruchou sluchu (71‒90 dB) alebo stratou počutia na
úrovni hluchoty (nad 91 dB). Z týchto dôvodov sa v nasledujúcom texte zameriame na
psychologické špecifiká prelingválne ťažko sluchovo znevýhodnených detí, prelingválne
hluchých dospelých a postlingválne nepočujúcich dospelých.
Pre prelingválne ťažko sluchovo znevýhodneného dieťa je typické, že sa mu artikulovaná
reč nevyvíja spontánne, myšlienkové operácie sa opierajú predovšetkým o konkrétne činnost 
Pokiaľ sa nepozerajú, nemajú žiadne informácie, žijú vo svete rozdelenom „na úseky“.
Sprevádza ich komunikačná bariéra. Nie sú schopné plnohodnotne vyjadriť svoje potreby
a emócie. Z týchto dôvodov sa v rámci psychologickej intervencie nezameriavame len na
91sledovania oneskorenia v oblasti vývinu, ale aj na jeho korekciu. Sústredíme sa hlavne na vývin
reči a sociálne porozumenie. Nevyhnutná je aktívna a intenzívna spolupráca s rodičm  Tí často
prichádzajú vo fáze šoku s množstvom nereálnych očakávaní a otázok týkajúcich sa výchovy
dieťaťa. Rodičia si často musia osvojiť úplne nové vedomosti a schopnost  Zatiaľ čo počujúce
deti si osvojujú jazyk prirodzene, na základe kontaktu s okolím, sluchovo znevýhodnení jedinci
môžu rozvinúť svoje jazykové schopnosti len prostredníctvom intenzívnej starostlivost 
Rodinní príslušníci sú nútení úplne zmeniť spôsob komunikácie, nepostačuje ho len
prispôsobiť.
Pre osobnosť preligválne nepočujúceho dospelého je charakteristická sociálna nezrelosť,
infantilnosť, impulzivita, egocentrickosť, znížená sebaúcta a vzťahovačnosť. V priebehu
psychologickej intervencie sa zameriavame na podporu samostatnosti, zvýšenie sebaúcty
a rozvoj techník sebakontroly.
Najzávažnejší problém postlingválnej hluchoty sa spája s porozumením zvukovej reč 
Nevyhnutnosťou sa stáva odzeranie z pier, neporozumenie vedie k frustrácii v oblasti
komunikačných potrieb v rodinnom, ale aj v pracovnom prostredí. Preto býva adaptácia na
poruchu sluchu často nefunkčná, vyúsťuje do zníženého sebavedomia, poklesu ašpirácií,
prejavov hnevu, zvýšenej dráždivost  Sekundárne sa objavuje patologická symptomatika
(depresia, paranoidné tendencie, neurotickosť).
S ohľadom na spomenuté psychologické špecifiká prelingválne ťažko sluchovo
znevýhodnených detí, prelingválne hluchých dospelých, postlingválne nepočujúcich dospelých
a ich obmedzenia vo verbálnej komunikácii, ale aj porozumení, je veľkou výzvou
psychodiagnostika. „Diagnostika pacientov s ťažkou poruchou sluchu predstavuje pre
psychológa tŕnistý problém“ (Kaufman & Vonkomer, 1999, s. 40). Psychológ musí u týchto
pacientov zohľadniť ich depriváciu v oblasti sluchových podnetov, zníženú úroveň rečových
schopností najmä u prelingválne nepočujúcich a absenciu plnohodnotného porozumenia
písaného textu, či verbálnej inštrukcie. Dôkladné psychodiagnostické vyšetrenie nepočujúceho
je veľmi problematické a náročné. Preto si vyžaduje špecifické diagnostické metódy a postupy,
praktickú skúsenosť a trpezlivosť. V psychodiagnostike sa preto odporúča použitie najmä
neverbálnych testov a projektívnych metód.
92Špecificky v prípade detského pacienta je dôležité zamerať sa na diagnostiku úrovne
schopností, ktoré predpokladajú optimálny rozvoj reč  Preto pri diagnostike vnímame dieťa
komplexne, tak z hľadiska jeho osobnostných čŕt, či priebehu emocionálneho a sociálneho
vývinu. Súčasťou psychologického diagnostického procesu u sluchovo znevýhodnených detí je
špecifická diagnostika praxie (koordinácia a integrácia jemných motorických aktivít), ktorej je
podľa odborníkov prisudzovaný zásadný význam v procese tvorby reči (Luterman, 1999).
Zvládnutie reči totiž predpokladá aj primeraný stupeň vývinu jemnej motoriky. Nemenej
dôležité miesto má aj diagnostika pamäťových procesov. Nedostatočné pamäťové schopnosti
môžu byť príčinou ťažkostí v neskorších vzdelávacích aktivitách, aj keď vývin intelektu
prebieha v norme (Nováková, 1995). Dôležité je tiež poznať charakter rodinného prostredia,
ktoré je hlavným stimulom intelektového a rečového vývinu dieťaťa (Matejček, 2001).
9.4 Súhrn
V tejto kapitole bolo predstavené, že práca psychológa so zdravotne znevýhodneným
jedincom
je
pomerne
náročná,
s viacerými
limitmi
v dostupnosti
vhodných
psychodiagnostických testov a intervencií. Preto psychológovia, ktorí pracujú s pacientmi so
zdravotným znevýhodnením, by mali neustále rozvíjať svoje zručnosti a vedomosti aktívnym
vyhľadávaním školení, vzdelávania a konzultácií súvisiacich s akýmkoľvek zdravotným
znevýhodnením.
9310. Psychologická problematika starnutia
Životné obdobie staroby so sebou prináša tak pozitívne, ako aj negatívne zmeny. Človek vo
vyššom veku je nositeľom nenahraditeľnej životnej skúsenosti, ktorú sa snaží posúvať tým
mladším. Odchod do dôchodku býva spojený s pocitom neistoty, avšak aj očakávaním, že si
konečne nájde čas pre seba a svoje záľuby. Na druhej strane starnutie sprevádza nezadržateľný
úbytok fyzických a psychických síl, čo môže človeka aj vystrašiť. Občasne zabudne kde si dal
okuliare, či zamkol, vypol plyn alebo pri ovládaní mobilného telefónu je potrebná pomoc
malých vnúčat. To môže vyvolávať otázku, či sú tieto prejavy len prirodzeným dôsledkom
zvyšujúceho sa veku, alebo je nutné už vyhľadať lekára.
Preto budú v tejto kapitole postupne predstavené jednotlivé klinicko-psychologické témy,
ktoré sprevádzajú obdobie starnutia. Vysvetlíme, aké ochorenia sa skrývajú pod termínom
demencia, aké závislosti sú typické pre vyšší vek, ako sa prejavuje depresia, prípadne čo je to
Diogenesov syndróm. Pomocou tabuliek, obrázkov a kazuistík objasníme aj ich jednotlivé
prejavy a symptómy. Okrem toho sú pre Vás pripravené aj jednoduché cvičenia a zaujímavá
video ukážka. Poslaním kapitoly je poskytnúť prehľad a porozumenie základných psychických
porúch a ochorení, ktoré sa spájajú s vývinovým obdobím starnutia. Priblížiť ich hlavné
charakteristiky a prejavy.
Po preštudovaní tejto kapitoly získate:
 základný prehľad o psychických poruchách v starobe,
 pochopenie najdôležitejších charakteristík jednotlivých psychických porúch,
 odpoveď na otázku, ktoré prejavy sú prirodzeným dôsledkom zvyšujúceho sa veku,
a ktoré signálom psychických ťažkostí.
10.1 Ľahká kognitívna porucha
Pacient s ľahkou kognitívnou poruchou sa sťažuje na subjektívne zhoršenie pamäťových
schopností, ktoré sú často výsledkom len prirodzeného vplyvu pribúdajúceho veku („Zabudol
som zamknúť; nechal som svietiť svetlo, neviem kde som si odložil okuliare.“). Napriek tomu
ostáva sebestačný, schopný dodržiavať primeraný denný režim. Ľahká kognitívna porucha
94môže, ale nemusí, u niektorých jedincov viesť k rozvoju demencie. Preto je dobré, aby bola
pamäť neustále trénovaná, čo je určitá forma prevencie.
TRÉNING PAMÄTE
Prostredníctvom nasledujúcich cvičení si ukážeme ako si môžete precvičiť pamäť rýchlo
a jednoducho.
1. V priebehu 20 sekúnd spočítajte koľko vidíte šestiek na obrázku........................................
2. Vypočítajte:
Koľko prstov má trojčlenná rodina?..........................................
Koľko hláv sedí v kaviarni, keď je tam 8 žien, 7 mužov, dve deti a čašník?................
3. Doplňte do slov chýbajúce písmená tak, aby mali význam
HORE_RONIE
ÚS_IT
O_UPÁCIA
V_ECKO
4. Pri najbližšej ceste do obchodu si skúste zapamätať 4 nápisy v okolí
10.2 Demencia
Demencia zastrešuje súbor porúch a symptómov, ktorých najvýznamnejším spoločným
prejavom je úbytok už rozvinutých kognitívnych funkcií (predovšetkým pamäte a inteligencie).
Preto reprezentuje získané poškodenie mozgu. Postihnuté musia byť najmenej dve kognitívne
funkcie (napr. pamäť, reč, pozornosť). Je charakteristická postupným a nenápadným začiatkom
s dlhoročným priebehom, často u predtým úplne zdravých ľudí. Hanisková (2006) dopĺňa, že
postihuje približne 5% populácie nad 65 rokov.
95Prejavy demencie (spracované podľa Bartko a kol., 2008; Vágnerová, 2012):
  porucha intelektových funkcií (orientácia, abstrakcia, schopnosť učiť sa, krátkodobá
pamäť, dlhodobá pamäť),
  porucha pamäte (najmä problém s osvojovaním nových informácií, postupná strata aj
vedomostí skôr naučených, napr. meno manželky),
  strata schopnosti aktívne riešiť problémy (nevie čo má robiť v konkrétnej situácii, strata
iniciatívy),
  znížená emocionálna kontrola (impulzivita alebo apatia),
  postupná strata sociálnych návykov (nedodržiavanie osobnej hygieny, čistoty v
domácnosti),
  dezorientácia miestom a časom,
  porucha osobnosti a správania (agresivita; možná prítomnosť halucinácií napr. niekto mi
kradne peniaze),
  apraxia (úpadok motorických schopností napr. ako držať príbor),
  poruchy reči (nevie si spomenúť na slová, prestáva rozumieť povedanému alebo
napísanému),
  poruchy spánku (napr. nočná aktivita a denná ospalosť).
Diagnostika
Na presnú diagnostiku demencie ako takej sa používa množstvo klinických škál, tiež je
nevyhnutné neurologické vyšetrenie. Na urobenie jednoduchého orientačného testovania
kognitívnych funkcií je možné využiť nasledujúce jednoduché úlohy: Test kreslenia hodín
alebo Krátka škála kognitívnych funkcií. Tie si môžete teraz vyskúšať.
TEST KRESLENIA HODÍN (Hanisková. 2006)
Inštrukcia:
Do pripraveného kruhu zakreslite ciferník (1-12), následne doň vyznačte čas trištvrte na štyr 
96Hodnotenie:
1. Bezchybné zakreslenie ciferníka hodín aj ručičiek = všetko je v poriadku
2. Ľahká priestorová chyba ciferníka hodín, čas je správne zakreslený = pre istotu
vyhľadajte lekára (psychiater, neurológ)
3. Priestorové usporiadanie ciferníka nie je správne, nesprávny je čas, alebo čas vôbec nie
je zaznamenaný = vyhľadajte lekára
4. Ciferník chýba aj ručičky chýbajú = vyhľadajte lekára
KRÁTKA ŠKÁLA KOGNITÍVNYCH FUNKCIÍ (Pidrman & Kolibáš, 2005)
Inštrukcia: Odpovedajte na nasledujúce otázky
Otázky
Aký je dnes dátum?
Ktorý deň v týždni je dnes?
Ako sa volá miesto, kde sa nachádzame?
Aká je Vaša adresa?
Koľko máte rokov?
Kedy ste sa narodili?
Ako sa volá náš prezident?
Ako sa volá predchádzajúci prezident?
Ako sa volala Vaša mama za slobodna?
Odpočítavajte opakovane 3 od 20.
Hodnotenie:
0-2 chyby = norma
973-4 chyby = trénujte pamäť
5-10 chýb = vyhľadajte lekára
Rozoznávame nasledujúce základné typy demencií, ktoré si postupne priblížime
A. Demencia Alzheimerovho typuC. Demencia s Lewyho telieskami
B. Vaskulárna demenciaD. Frontotemporálna demencia
Samozrejme existujú aj iné typy demencií, ale tie sa vyskytujú zriedkavejšie. Ich detailné
predstavenie by presiahlo zámer kapitoly a textu.
A. Demencia Alzheimerovho typu
Patrí medzi najčastejšie sa vyskytujúce typy demencie. Bartko a kol. (2006) uvádzajú, že
tvorí až 60% prípadov ochorení u pacientov s demenciou. Prvýkrát bola identifikovaná v roku
1907 nemeckým lekárom Alojzom Alzheimerom, ktorý popísal prejavy svojej pacientky
Augusty D. Vývin tohto ochorenia je pozvoľný, jednotlivé prejavy sa vyskytujú postupne, zo
začiatku celkom nenápadne. Pri tomto ochorení dochádza k atrofii (zníženie funkcie, zmenšenie
bunky, tkaniva, orgánu) mozgovej kôry.
Prejavy demencie Alzheimerovho typu:
  strata krátkodobej pamäte – jeden z prvých príznakov,
  strata dlhodobej pamäti (nespomenutie na dátum narodenia),
  narušenie uvažovania, logiky (oblečie si najskôr sveter až potom spodné prádlo),
  poruchy reči (nevie si spomenúť na slová, prestáva rozumieť povedanému alebo
napísanému),
  apraxia (neschopnosť zapnúť si košeľu, zips),
  dezorientácia miestom a časom (netrafí známu cestu k autobusu),
  zmeny osobnosti (egocentrizmus, apatia, podozrievavosť).
98KAZUISTIKA (Mauer, Volk, & Gerbaldo, 1997)
Pre ilustráciu a lepšie zapamätanie prejavov demencie Alzheimerovho typu si prečítajte ukážku
rozhovoru doktora Alzheimera so svojou pacientkou Augustou D., ktorá trpela týmto
ochorením.
29.11.1911
Pacientka sedí na stoličke a v tvári má výraz bezmocnost 
(L): „Ako sa voláte?“ (P): „Augusta.“; (L): „Aké je Vaše priezvisko?“ (P): „Augusta.“
(L): „Aký máme teraz mesiac?“ (P): „Jedenásty.“ (L): „Ako sa ten mesiac volá“ (P):
„Myslím, že posledný.“
(L): „Na akej ulici bývate?“ (P): „To vám môžem povedať ale musím chvíľu počkať“ (P):
„Frankfurt nad Mohanom.“; (L): „Kde sa teraz nachádzate?“ (P): „ U mňa doma“
B. Vaskulárna demencia
Reprezentuje druhý najčastejší typ demencie. Sprevádza ju výskyt somatických ochorení
ako je diabetes, vysoký krvný tlak, prípadne ischemická choroba srdca. Pre toto ochorenie je
typické, že deficit kognitívnych funkcií nie je rovnomerný, preto pamäť býva postihnutá, avšak
logické uvažovanie ostáva zachované. Depresívna symptomatika býva častým sprievodným
javom. Na rozdiel od demencie Alzheimerovho typu začiatok býva náhly, často nasleduje po
cievnej mozgovej príhode.
Prejavy
vaskulárnej
demencie
(spracované
podľa
Pribišová
2013):
  strata krátkodobej pamäte (neschopnosť pamätať si nové informácie)
  dlhodobá pamäť pomerne zachovaná,
  pokles inteligenčného kvocientu,
  zvýšená unaviteľnosť, znížená výkonnosť,
  rigidné myslenie,
  emočná labilita ‒ zvýšená depresívna a úzkostná symptomatika,
  apraxia (nevie vykonávať praktické činnosti),
99
&
Špalek,  poruchy reči (nevie si spomenúť na slová, prestáva rozumieť povedanému alebo
napísanému),
  zmeny osobnosti pomalé.
KAZUISTIKA (Vágnerová, 2012)
Pre ilustráciu a lepšie zapamätanie prejavov Vaskulárnej demencie si prečítajte uvedenú
kazuistiku
OA: Žena, vdova (76 rokov), vysoký krvný tlak, prekonanie dvoch cievnych príhod,
emočná labilita.
Z vyšetrenia:
Pacientka úzkostná, plačlivá, pocity menejcennosti, spomalené psychomotorické tempo,
nedokončuje vec  Predtým spoločensky aktívna a ohľaduplná, teraz nedokáže primerane
iniciovať sociálny kontakt, naučila sa k tomu využívať sťažovanie sa na aktuálny zdravotný
stav. Rozhovor sústredí len na seba. Zveličuje, aby dosiahla žiaducu pozornosť. Strata
pôvodných záujmov, nebaví ju sledovať televíziu, často nerozumie, o čom sa v televízii
rozpráva.
C. Demencia s Lewyho telieskami
Demencia s Lewyho telieskami patrí medzi tretí najrozšírenejší typ demencie. Vyznačuje sa
patologickým nálezom na Lewyho telieskach v mozgu. Typickým sprievodným znakom tohto
typu demencie sú halucinácie. Pacient napríklad vidí ľudí, zvieratá, často ich nedokáže
rozoznať od skutočnej reality. Pre diagnostiku je dôležité, že sa tieto halucinácie predtým
v živote jedinca neobjavili a sú prítomné až vo vyššom veku.
D. Frontotemporálna demencia
Frontotemporálna demencia patrí medzi ďalší typ demencie. Vyznačuje sa typickými
príznakmi
ako
pri
demencii
všeobecne.
Okrem
toho,
v dôsledku
degenerácie
vo frontotemporálnej časti mozgu, sa u pacienta objavujú nápadné zmeny v správaní, afektivite
a reč  Jedinec stráca záujem o osobnú hygienu, správa sa bez taktu (vulgárne nadávanie,
sexuálne narážky), často sa dopúšťa drobných deliktov, napríklad v podobe krádež 
100Starostlivosť o pacienta s demenciou
Nakoľko opatera pacienta s demenciou prebieha predovšetkým v domácom prostredí,
v nasledujúcej podkapitole si predstavíme aj niekoľko odporúčaní týkajúcich sa domácej
starostlivost 
Zabezpečenie bezpečného prostredia pre pacienta s demenciou (spracované podľa Hrozenská,
Gabrielová, 2011):
  odstránenie možných prekážok v byte, pozor na nábytok s ostrými hranami, radiátory
by mali byt kryté,
  podlahy a schody by mali byť protišmykové,
  zabezpečenie okien a dverí, aby pacient nemohol svojvoľne odísť,
  kľúče vo dverách WC a kúpeľne by nemali byť v zámke, aby sa človek nemohol
zamknúť,
  držadlá pri vani, WC,
  farebné označenie sklenených predmetov a objektov (napr. skleník),
  prilepenie koberčekov o podlahu,
  pre pacienta s demenciou je veľmi prospešný stály denný režim.
KOMUNIKÁCIA S PACIENTOM S DEMENCIOU (Klimová a kol., 2013)
Všeobecná komunikácia
- pokojná, nerušená (bez TV, rádia)
- pozeranie do očí
- rozhovor pomalý, krátke vety, pokojný tón hlasu
- používať skôr uzavreté otázky (odpoveď áno/
nie)
- neklásť naraz viac otázok, počkať kým zodpovie
jednu
Podráždený/ agresívny pacient
- ostať pokojný, nenadávať
- spýtať sa na príčinu
101- odkloniť jeho pozornosť (napr. pustiť mu
televíziu)
- zabezpečiť mu činnosť (napr. ručné práce)
- ak časté záchvaty zlosti, vyhľadať lekára
Apatický/ úzkostný pacient
- opýtať sa ho, čo ho trápi, znepokojuje
- nespochybňovať jeho trápenie, ale ubezpečiť ho,
že ste pri ňom
- prejaviť mu porozumenie, lásku
Pacient s halucináciami
- nespochybňovať jeho tvrdenia
- upokojiť ho
- odviesť jeho pozornosť na niečo iné
- vyhľadať lekára
10.3 Závislosti od psychoaktívnych látok u seniorov
Alkohol a lieky patria medzi najčastejšie užívané psychoaktívne látky vo vyššom veku.
V tomto období dochádza často k zvýšenej senzitivite voči týmto látkam hlavne z dôvodov
sociálnej izolácie, straty partnera, pocitu osamelosti ale tiež častým chronickým ochoreniam
alebo výskytu chronickej bolest  V prípade alkoholu sa za nerizikové dávky považuje 24g
alkoholu u mužov (pol litra 12° piva, 2dcl vína alebo 50ml destilátu) a 16g alkoholu u žien
(Krombholz & Drástová, 2010). Za rizikové sa považuje už dvojnásobné prekročenie tejto
dávky. V prípade vyššieho veku je typická skôr preferencia menších dávok alkoholu
rozdelených počas dňa. Nadužívanie alkoholu môže viesť k vzniku závislosti, objaveniu
zdravotných problémov až k alkoholickej demencii (výrazný pokles intelektových funkcií
v dôsledku užívania alkoholu). Časté bývajú aj náhle úmrtia v podobe úrazov z dôsledku užitia
alkoholu. Z liekov dominuje užívanie medikamentov na tíšenie bolesti, prípadne na spánok.
Veľmi nebezpečná býva tiež kombinácia alkoholu a liekov, čo môže vyvolať halucinácie,
prípadne vedie až k ohrozeniu života.
102Prejavy závislosti (spracované podľa Krombholz & Drástová, 2010):
 potreba stále vyššej dávky látky k dosiahnutiu žiaduceho účinku,
 prítomnosť abstinenčných príznakov pri absencii látky,
 látka sa užíva dlhšie alebo vo väčšom množstve, než bolo pôvodne zamýšľané,
 redukcia sociálnych, pracovných alebo záujmových aktivít,
 prítomnosť trvalej túžby po látke sprevádzaná neschopnosťou s ňou prestať alebo začať
ju kontrolovať,
 získavane a užívanie látky zaberá veľa času,
 v užívaní sa pokračuje napriek vedomosti o škodlivosti látky.
10.4 Afektívne poruchy
Afektívne poruchy zastrešujú psychické ochorenia, ktoré postihujú náladu a emócie.
Typickým prejavom je patologická nálada, teda nálada v podobe nadmerného smútku alebo
nadmernej radost  Do kategórie afektívne poruchy spadá depresia (nadmerný smútok) na jednej
strane a mánia (nadmerná radosť a aktivita) na strane druhej. Afektívne poruchy sa môžu
objaviť v akomkoľvek veku, ale najzraniteľnejší sú starší ľudia.
Vo vyššom veku stúpa predovšetkým riziko depresie. Depresia starších ľudí vyplýva
z pocitu nepotrebnosti, samoty, straty partnera, rolí alebo energie, prítomnosti somatických
ochorení. V tomto vývinovom období sa príznaky depresie ako smútok a nedostatok energie
prehliadajú a zamieňajú s typickým priebehom starnutia. Okrem toho užívanie niektorých
liekov môže viesť k prekrývaniu patologického smútku (Křivohlavý, 1997). Preto je jej
identifikácia vo vyššom veku náročná, dokonca sa depresia prejavuje inak ako v mladšom veku.
Varovnými signálmi v prípade starnutia je apatia, odmietanie jedla a nechutenstvo, poruchy spánku
(nespavosť, alebo nadmerné spanie), výber negatívnych tém v rozhovore.
Kolibáš, Kořínková, & Novotný (2005) dopĺňajú, že u starších ľudí výrazne stúpa aj častosť
samovražedných myšlienok v porovnaní s mladým  Podobne viaceré štúdie poukázali na vyšší
výskyt samovrážd v starobe. Spúšťačom môže byť strata blízkeho, zlá socioekonomická
situácia, vidina bezvýchodiskovosti, prítomnosť chronického ochorenia alebo iných
zdravotných ťažkostí. V prípade, že máte u Vášho blízkeho podozrenie, že uvažuje
103o samovražde, určite treba s ním o tom hovoriť. Rozprávať o jeho pocitoch, čo mu beží hlavou,
vyjadriť mu porozumenie a sociálnu oporu, prípadne vyhľadať odbornú pomoc.
Prejavy depresie všeobecne (spracované podľa Praško & Prašková, 2003)
Psychické prejavyTelesné prejavy
  strata schopnosti tešiť sa poruchy spánku
  nadmerný smútok znížená chuť do jedla
  strata záujmov úbytok hmotnosti
  strata motivácie slabosť a vyčerpanosť
  pocit beznádeje strata energie
  čierno-biele myslenie (všetko je u mňa
zlé a u iných perfektné)
  poruchy pamäte a koncentrácie
  spomalené myslenie
  samovražedné myšlienky
V prípade starnutia je potrebné k týmto symptómom priradiť ešte prejavy ako (Novotná,
Balková, & Mrosková, 2004; Kolibáš, Kořínková, & Novotný, 2005)
  vedomé odmietanie depresie
  dominancia somatických ťažkostí bez príčiny (napr. bolesti hlavy, svalov, ťažkosť
dolných končatín)
  skoré ranné budenie ale ospalosť cez deň
  smútok a plačlivosť bez príčiny
  výber len negatívnych tém pre rozhovor
  nechutenstvo, apatia
  neschopnosť plánovať, pracovať krokovo
  poruchy pamäte
Práve poruchy pamäte alebo neschopnosť plánovať sa môžu zamieňať s prejavmi demencie.
10410.5 Úzkostné poruchy
Úzkosť je jedným z najčastejších symptómov pozorovaných u starších ľudí. Úzkosť
u seniorov je častejšia ako depresia a kognitívne poruchy. Najčastejšou úzkostnou poruchou
pozorovanou u seniorov je generalizovaná úzkostná porucha (GAD), po ktorej nasledujú fóbie,
panická porucha a obsedantno-kompulzívna porucha. U starších sa úzkostné poruchy
vyskytujú častejšie z týchto dôvodov:
 starší ľudia prežili viac veľkých životnými udalostí a stresorov,
 trpia častejšími fyzickými bolesťami a chronickými chorobami,
 užívajú väčšie množstvo liekov,
 trpia častejči Alzheimerovou demenciou, kde je úzkosť častou komorbiditou.
Prejavy úzkostných porúch vo vyššom veku sú (spracované podľa Franková, 2013):
  Nadmerné obavy v podobe:
 nadmerné obavy o telesné zdravie,
 nadmerné obavy zo zhoršenej pamäti, zo straty orientácie pri opustení bytu, z
neschopnosti sledovať konverzáciu,
 nadmerné obavy o finančné, rodinné problémy, telesné zdravie príbuzných,
 nadmerné obavy spojené s narušeným myslením (napr. paranoidita, bludy),
 nadmerné obavy vyvolané maličkosťami (opakovane sa dožaduje pozornosti kvôli
malichernostem).
  Úzkostlivosť a ostražitosť ako:
 vystrašené a úzkostné správanie,
 precitlivenosť na hluk,
 poruchy spánku (problémy so zaspávaním, plytký spánok),
 podráždenosť (ľahko sa rozčúli a vybuchne).
  Sprievodná vegetatívna aktivita:
 tachykardia, arytmia,
 sucho v ústach (nevyvolané liekmi), pocit prázdneho žalúdku,
105 hyperventilácia (i bez námahy),
 závraty,
 potenie, pocity tepla či zimy, zníženie citlivosti prstov.
10.6 Diogenesov syndróm
Diogenesov syndróm je poruchou správania, ktorá sa vyskytuje vo vyššom veku.
Najjednoduchšie by mohol byť charakterizovaný ako stresom podmienená zmena starostlivosti
o seba, svoje prostredie a úpadok osobnost  Typickým prejavom je hromadenie vecí. Názov je
inšpirovaný starogréckym filozofom Diogenesom zo Sinopi (4. stor. pred.n.l.,), ktorý za základ
šťastia pokladal opovrhovanie spoločenskými normami, obhajoval princípy radikálnej
jednoduchosti života.
Najčastejšie sa objavuje po 60. roku života, obyčajne u ľudí slobodných alebo vdovcov.
Mnohí boli v minulosti nadpriemerne inteligentní, úspešní v práci a mali stabilné rodinné
zázemie.
Prejavy (spracované podľa Hanisková, 2007):
 extrémne sebazanedbávanie, špinavá domácnosť,
 nadmerné hromadenie vecí, často odpadkov,
 izolácia zo širšieho sociálneho prostredia,
 odmietanie pomoci,
 deficit vitamínov ,ale aj vody,
 riziko vzniku ochorení, infekcií (veľmi zlá prognóza liečby, lebo odmietajú pomoc),
 kožné ochorenia,
 riziko vzbĺknutia nahromadených vecí, odpadkov.
V prípade, že poznáte človeka, ktorý chorobne zhromažďuje veci, nestará sa o seba a svoju
domácnosť, je veľmi ťažké mu pomôcť. Svoj problém si neuvedomuje, nevie ani o zdravotných
dopadoch tohto ochorenia. Odmieta pomoc, izoluje sa, nikoho k sebe nepúšťa. Preto často
106umiera sám na dôsledky infekčných ochorení zo zanedbanej hygieny alebo na iné pridružené
ochorenia.
10.7 Súhrn
Klinicko-psychologické problémy, ktoré sa môžu objaviť vo vyššom veku sú závažné
a náročné na liečbu. Veľmi nápomocná a dôležitá býva prevencia. Jedným z účinných spôsobov
predchádzania ochoreniam vo vyššom veku je aj udržanie si zdravého a optimistického pohľadu
na zvyšujúci sa vek a príprava na starobu